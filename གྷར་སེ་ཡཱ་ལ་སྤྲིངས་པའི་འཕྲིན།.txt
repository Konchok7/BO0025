ག༌
༅། །གྷར་སེ་ཡཱ་ལ་སྤྲིངས་པའི་འཕྲིན།
འ་ས་
ByElbertHubbard
ཀན་སུའུ་མི་རིགས་དཔེ་སྐྲུན་ཁང་།

རྩོམ་པ་ངེ་ང་ཋེ་ཧབ་བྷར་ཎྷཾ །ནད་བསྡུས།
འཁྲུངས་ལོ། སྤྱི་ལོ༡༨༥༦ཟླ༦ཚེས༡༩
འདས་ལོ། སྤྱི་ལོ༡༩༡༥ཟླ༥ཚེས༧
རྒྱལ་ཁོངས། ཨ་རི།
མཚན་ཐོབ། རྩོམ་པ་པོ། པར་སྐྲུན་པ།བཟོ་རྩལ་བ། མཚན་ཉིད་སྨྲ་བ།ཚོང་བ།
གསར་གཏོད། རོའེ་ཁི་རོ་ཧྥི་ཋི་བཟོ་རྩལ་ཚོགས་པ་གསར་འཛུགས་གནང་།
བརྩམས་ཆོས། ༡༽རང་ལས་གཞན་ཞིག་དགྲ་བོ་མེད།༢༽མི་ཆེན་དག་གི་ཁྱིམ་
ལ་ཁྱིམ་ཉུལ་དུ་སོང་བ། ༣༽ཤུལ་བཞག ༤༽གྷར་སེ་ཡཱ་ལ་
སྤྲིངས་པའི་འཕྲིན།༥༽ གྷར་སེ་ཡཱ་ལ་སྤྲིངས་པའི་འཕྲིན་དང་རྩ
དོན་བཅུ་གསུམ་བཅས་པོད་བཅུ་བཞི་ལྷག་བརྩམས་ཡོད།

图书在版编目 (CIP) 数据
把信送给加西亚 : 藏文 / (美) 哈伯德著 ; 云美译
-- 兰州 : 甘肃民族出版社, 2018.1
(世界名著藏译文化丛书)
ISBN 978-7-5421-4238-2
I.①把… II.①哈… ②云… III.①职业道德一通
俗读物-藏语 IV. ①B822.9-49
中国版本图书馆CIP数据核字(2018)第019906号
书 名: 把信送给加西亚
作 者: 哈伯德 著 云美译
出版 人: 王永生
责任编辑: 周甲克
封面设计: 万清甲
出 版: 甘肃民族出版社(730030 兰州市城关区读者大道568号)
出发
行: 甘肃民族出版社发行部(730030 兰州市城关区读者大道568号)
印 刷: 成都达吉印务有限责任公司
开 本: 889毫米x1194毫米 1/32 印张: 6.75 插页: 1
字 数: 120千
版 次: 2018年3月第1版 2018年3月第1次印刷
印 数: 1~2000
书 号: ISBN 978-7-5421-4238-2
定定价: 17.00元(民文)
甘肃民族出版社图书若有破损、 缺页或无文字现象, 可直接与本社联系调换。
邮编: 730030 地址: 兰州市读者大道568号 网址: http://www.dobum.org
投稿邮箱: dzzxcbzx@qq.com
发行部: 贡保道杰 联系电话: 0931-8773271 8773264(传真)E-mail:306980484@qq.com
翻印必究版权所有

བོད་འགྱུར་རིག་གནས་དཔེ་ཚོགས་རྩོམ་སྒྲིག་ཨུ་ཡོན་ལྷན་ཁང་།
གཙོ་སྒྲིག་པ། དཔོན་ཁོ།
གཙོ་སྒྲིག་གཞོན་པ། ཀྲང་ཡོའུ་ཀྲི།སྒྲོལ་དཀར་སྐྱིད།
ལག་བསྟར་རྩོམ་སྒྲིག་པ། པཎ་ཆེན་རྒྱལ།ཨ•གདུགས་དཀར་སྐྱབས།
ཞུ་ཆེན། གཡང་མོ་མཚོ།ཚེ་རིང་སྒྲོན།
ཁུངས་མི། ཏོའུ་ཡོན་ལེན། བཀྲ་ཤིས་ཚེ་རིང་། བཀྲ་ཤིས་ནོར་བུ། ཀླུ་སྨན།
ཀུན་བཟང་སྐྱིད། བྱང་ཆུབ་རྡོ་རྗེ། སངས་རྒྱས་འཚོ། ལྷ་སྒྲོལ། ཧོང་ཆའང་།
ཕུན་ཚོགས་རིང་། ཟླ་བ་འོད་ཟེར། སྒྱིས་ཚང་སྨོན་ལམ། རང་རྒྱལ། ཚེ་རིང་སྐྱིད།
དབྱངས་ཅན་སྒྲོལ་མ། ནོར་བཟང་། དབྱངས་ཅན་ལྷ་མོ།
世界名著藏译文化丛书编委会
#: 鸿科
副主编: 张玉芝 阿根
执行编辑: 万清甲 阿·豆尕甲
ཨྰཿ#: 羊毛措 泽让仲
成员: 窦远林 扎西泽仁 扎西罗吾 罗妹
庚让吉 祥秋多吉 罗晓英 杨志凤
黄强 彭措让 达瓦欧色 木兰
让布甲 泽绒吉 央青卓玛 诺桑
样金拉姆

གཏམ་ཕུད།
རིག་གནས་གཞི་དར་གྱི་སྐབས།
བོད་གངས་ཅན་གྱི་ལྗོངས་འདི་ལ་གནའ་སྔ་མོ་ནས་རིག་གནས་ནང་འདྲེན་གྱི་བྱ་
གཞག་གམ་སྒྲ་སྒྱུར་གྱི་ལས་རིགས་འདི་དར་ཡོད། བོད་ཀྱི་ལོ་རྒྱུས་རིང་མོའི་ཁྲོད་ནས་ཆེས་
མ་མཐའ་ཡང་ང་ཚོས་གླེང་ཐུབ་པ་ནི་བོད་སྤྱི་ལ་དབང་བའི་བོད་རྗེ་ཐོག་མ་གཉའ་ཁྲི་བཙན་
པོ་ནས་ཞང་བོད་སྒྲ་སྒྱུར་གྱི་བྱ་གཞག་དབུ་བརྙེས་ཡོད། སྤྱི་ལོའི་སྔོན་གྱི་དུས་རབས་གསུམ་
པ་ཡས་མས་ནས་བཟུང་བོད་ཀྱི་ཡུལ་ཁམས་ཆེན་པོ་འདིར་སྙ་ཆེན་ལི་ཤུ་སྟག་རིང་། ཁྱུང་
པོ་སྟག་སྒྲ་དོན་གཙུག བྷེ་ཤོད་ཏྭམ་ཆེན་པོ། སུམ་པ་དམུ་ཕྲ་བཅས་ཞང་བོད་ཀྱི་མཁས་པ་
མི་བཞི་གཙོས། རྗེ་གཉའ་ཁྲི་བཙན་པོ་མན་ཆད་ནས། གནམ་རི་སྲོང་བཙན་ཡན་ཆད་དུ།
ཆབ་སྲིད་འཛིན་པའི་རྒྱལ་བོ་རེ། ཐར་ལམ་འདྲེན་པའི་སྐུ་གཤེན་རེ། སྐད་ཡིག་སྒྱུར་བའི་ལོ་
པཎ་རེ། བྱ་ཐབས་གསུང་རབ་རེ་རེ་བཞག་ཅེས་གསུངས་པ་ལྟར། བོན་བསྟན་སྒྲ་སྐད་སྒྱུར་
བའི་ལོ་ཙཱ་བ་དགུ། རིག་འཛིན་ས་ལ་གནས་པའི་ལོ་པཎ་དགུ། རྒྱུད་ལུང་མན་ངག་སྦྱོང་བའི་
མཁས་པ་ཉི་ཤུ་སོགས་རིམ་བྱོན་གྱི་མཁས་པ་མང་བོ་བྱུང་ནས་རིག་གནས་ཀྱི་གཞི་རྐང་
བརྟན་པོ་བཙུགས་ཏེ་བོན་གྱི་གསང་སྡེ་ཆེན་པོ་བཞི་དང་། འབུམ་ཆེན་ལྔ་ལ་སོགས་པ་ཕྱི་
ནང་གཉིས་ནས་བོན་རིག་པ་འདི་བྱུང་བ་མ་ཟད་ཞང་བོད་སྒྲ་སྒྱུར་གྱི་སྲོལ་འདི་དར་ནས་
འཛིན་སྐྱོང་སྤེལ་གསུམ་མཛད།

གཏམ་ཕུད།
བསྟན་པ་སྔ་དར་གྱི་སྐབས།
བོད་ཀྱི་ལོ་རྒྱུས་ཀྱི་ཁྲོད་ནས་སྲིད་འབྱོར་རིག་གསུམ་གྱི་ཆེས་གནད་རྩ་ཆེ་བའི་དུས་
རབས་ནི་བོད་རྗེ་སྲོང་བཙན་སྒམ་པོའི་སྐབས་ཡིན་ལ། ཁོང་གི་སྐབས་ནས་སཾ་བོད་སྒྲ་སྒྱུར་
དང་རྒྱ་བོད་སྒྲ་སྒྱུར་གྱི་བྱ་གཞག་འདི་དབུ་བརྙེས། དེ་ཡང་རྒྱ་གར་གྱི་སློབ་དཔོན་ཀུ་ས་རའི་
ཡོན་བདག་བལ་བཟའ་ཁྲི་བཙུན་དང་ལོ་ཙཱ་བ་ཐོན་མིས་གནང་ནས་མངོན་པའི་སྡེ་དང་
ཕར་ཕྱིན་སྐོར་བསྒྱུར། བྲམ་ཟེ་ཤང་ཀ་རའི་ཡོན་བདག་རྒྱལ་པོ་དང་ལོ་ཙཱ་བ་དྷཱརྨ་ཀོ་ཥས་
གནང་ནས་འདུལ་བའི་སྡེ་དང་ཀྲི་ཡའི་མདོ་རྒྱུད་རྣམས་བསྒྱུར། རྒྱ་ནག་ཧྭ་ཤང་གི་ཡོན་
བདག་རྒྱ་བཟའ་ཀོང་ཇོ་དང་། ལོ་ཙཱ་བ་ཡང་ཀོང་ཇོ་ཉིད་དང་ལྷ་ལུང་དཔལ་གྱི་རྡོ་རྗེས་གནང་
ནས་སྨན་དང་དཔྱད་ལ་སོགས་པ་བསྒྱུར། བལ་པོ་དང་ཁ་ཆེའི་ཡོན་བདག་བལ་བཟའ་ཁྲི་
བཙུན་དང་ལོ་ཙཱ་བ་ཡང་ཁྲི་བཙུན་ཉིད་དང་ཐོན་མིས་གནང་ནས་མདོ་སྡེའི་སྡེ་དང་། ཕལ་
ཆེན། སྤྱན་རས་གཟིགས་ཀྱི་མདོ་རྒྱུད་རྣམས་བསྒྱུར་ནས་འཕགས་ཡུལ་གྱི་སངས་རྒྱས་
བསྟན་པའི་སྡེ་སྣོད་གསུམ་དང་རྒྱ་ཡུལ་གྱི་སྨན་དཔྱད་དང་རྩིས་སོགས་ནང་འདྲེན་དང་དར་
སྤེལ་བྱས་ཏེ་སྒྲ་སྒྱུར་རིག་གནས་འདི་འཕེལ་རྒྱས་སུ་འགྲོ་བའི་རྨང་གཞི་བརྟན་པོར་ཆགས།
ཕྱིས་སུ་རྒྱལ་བོ་ཁྲི་སྲོང་ལྡེ་བཙན་གྱིས་བསམ་ཡས་ལུགས་གསུམ་མི་འགྱུར་ལྷུན་གྱིས་གྲུབ་
པའི་གཙུག་ལག་ཁང་བཞེངས་ནས་མཁན་སློབ་ཆོས་གསུམ་བྱུང་བ་མ་ཟད། གཙུག་ལག་
ཁང་དེ་ཉིད་དུ་སྒྲ་སྒྱུར་རྒྱ་གར་གླིང་ཞེས་པའི་སྒྲ་སྒྱུར་ཆེད་ལས་ཀྱི་གླིང་ཞིག་བཙུགས་ནས་
བོད་དུ་རྗེ་ཁོང་ཉིད་ནས་རྒྱལ་བོ་དར་མ་འུ་དུམ་བཙན་གྱི་བར་དུ་སྐ་ཅོག་ཞང་གསུམ་གཙོས་
ལོ་ཙཱ་བ་གྲངས་ལས་འདས་པ་བྱོན། མདོར་ན་བཙན་པོའི་དུས་རབས་ལ་བོད་ཀྱི་སྒྲ་བསྒྱུར་
འདི་བཀས་བཅད་རང་བཞིན་ཅན་དང་རྩ་འཛུགས་རང་བཞིན་ཅན་དུ་གྱུར་ནས་བྱེ་བྲག་
རྟོགས་བྱེད་ཆེ་འབྲིང་ཆུང་གསུམ་དང་སྒྲ་སྦྱོར་བམ་གཉིས་སོགས་གཏན་ལ་ཕབ་པའི་སྒྲ་
སྒྱུར་གྱི་ཚིག་མཛོད་དང་གཞུང་ལུགས་མང་དག་ཅིག་བྱུང་ངོ༌། །
2

བསྟན་པ་ཕྱི་དར་གྱི་སྐབས།
བོད་སིལ་བུར་ཐོར་ནས་ལོ་ངོ་བརྒྱ་ཕྲག་ལྷག་ཕྱིན་རྗེས་འོད་སྲུང་ནས་བརྒྱུད་པ
གདུང་རབས་ལྔ་བ་སྲོང་ངེ་ཡིས་སྐུ་ཚེའི་སྟོད་དུ་བཙུན་མོ་ཁབ་ཏུ་བཞེས་ཤིང་གདུང་སྲས་
གཉིས་བལྟམས། དགུང་ལོ་ལྔ་བཅུ་པ་སྤྱི་ལོ༡༠༡༦ལོར་ཡེ་ཤེས་བཟང་པོ་ལས་རབ་ཏུ་བྱུང་སྟེ་
མཚན་ཡང་ལྷ་བླ་མ་ཡེ་ཤེས་འོད་ཅེས་གསོལ། ཁོང་གིས་རྒྱ་གར་ནས་པཎྜི་ཏ་དྷརྨ་པྰ་ལ་ལ་
སོགས་པ་སྤྱན་དྲངས་ཏེ་བོད་དུ་བཞུགས་པའི་མདོ་རྒྱུད་དགོངས་འགྲེལ་གསུང་རབ་ཁག་
ལ་དག་ཐེར་དང་། ཁ་ཤས་གསར་དུ་བསྒྱུར། བསྒྱུར་ཟིན་པ་རྣམས་དག་བཅོས་དང་བཅས་
འཆད་ཉན་གྱིས་གཏན་ལ་དབབ་པ་དང་སྟོད་འདུལ་གྱི་སྲོལ་གཏོད་པ་སོགས་རྒྱལ་བསྟན་
རིན་པོ་ཆེ་དར་ཞིང་རྒྱས་ཕྱིར་འབད་བརྩོན་ཆེན་པོ་མཛད། ཁོང་གི་སྐུ་སྲོག་ཀྱང་བོད་ཀྱི་
བསྟན་པ་ཆབ་སྲིད་ཀྱི་ཕྱིར་དུ་ཤོར། ཁོང་གིས་ཁྱེའུ་རྣམ་དཔྱོད་ཅན་དང་བློ་རྣོ་བ་ཉེར་གཅིག་
འཕགས་ཡུལ་དུ་ལོ་ཙཱ་སྦྱོང་དུ་བཏང་བ་ལས་བཀའ་དྲིན་ཅན་གྱི་ལོ་ཆེན་རིན་ཆེན་བཟང་
པོ་དང་། རྔོག་ལོ་ཙཱ་བ་ལེགས་པའི་ཤེས་རབ། ལོ་ཙཱ་བ་གྲགས་འབྱོར་ཤེས་རབ་སོགས་བསྐྱེད་
བསྲིང་བྱེད་ཐུབ་པ་བྱུང་། མ་ཟད་སྐབས་དེར་རྒྱ་གར་གྱི་པཎྜི་ཏ་དཔལ་འབྱུང་གོ་ཆ། ཤར་
ཕྱོགས་པ་ཆོས་སྐྱོང་། ཁ་ཆེ་ཞི་བ་བཟང་པོ། ཁ་ཆེ་པཎ་ཆེན། དམིགས་སུ་བལ་པོ་སླེ་རུ་རྩེ་
བ་བྱ་བའི་ལོ་ཙཱ་བ་ཞིག་གིས་པཎྜི་ཏ་སྐྲྀ་ཏི་ཛྙཱ་ན་ཀིརྟིའམ་དྲན་པ་ཡེ་ཤེས་གྲགས་པ་དང་ཕྲ་
ལ་རིང་བ་གཉིས་བོད་ལ་གདན་དྲངས་ཏེ་བསྟན་བཅོས་མང་བོ་བོད་ཡིག་ཏུ་བསྒྱུར། ལྷག་
པར་ནག་ཚོ་ལོ་ཙཱ་བ་ཚུལ་ཁྲིམས་རྒྱལ་བས་རྒྱ་གར་ནས་ཇོ་བོ་རྗེ་དཔལ་ལྡན་ཨ་ཏི་ཤ་བོད་
དུ་གདན་དྲངས་ནས་ཁོང་གི་བཀའ་དྲིན་འོག་ལོ་པཎ་མང་བོས་བཀའ་དང་བསྟན་བཅོས་
མི་ཉུང་བ་ཞིག་བསྒྱུར་ནས་ནང་བའི་བསྟན་པ་རིན་པོ་ཆེ་བསྐྱར་གསོ་བླ་ལྷག་མཛད། ཕྱིས་
ཀྱི་ས་ཕག་དགའ་གསུམ་གྱི་དུས་རབས་སོ་སོར་ས་པཎ་ཀུན་དགའ་རྒྱལ་མཚན་དང་ལྕང་
སྐྱ་རོལ་བའི་རྡོ་རྗེ་སོགས་ལོ་པཎ་རབས་དང་རིམ་པ་བྱུང་ནས་ནང་བའི་བསྟན་པ་ཆ་ཚང་བ་
བོད་ཡིག་ཏུ་བསྒྱུར་ཐུབ་པ་བྱུང་ཡོད་པ་འདི་དག་ཚང་མ་ད་ལྟའི་བཀའ་འགྱུར་དང་བསྟན་
འགྱུར་གཉིས་ཡིན་ནོ།།

གཏམ་ཕུད།
དེང་རབས་སྲོལ་དར་གྱི་སྐབས།
སོག་ཡུལ་དང་རྒྱ་ནག་གོང་མ། ཉི་ཧོང་དང་དབྱིན་ཇུ་སོགས་ལ་སྲིད་ལུགས་འཛིན་
པའི་ཆོས་བརྒྱུད་སོ་སོས་སྐབས་སོ་སོར་འབྲེལ་འདྲིས་བྱས་པ་དང་། འཛམ་གླིང་སྤྱིའི་འགྱུར་
འགྲོས་དང་བསྟུན་ནས་བོད་ཀྱི་ཡུལ་ཁམས་འདི་ལ་སྲིད་འབྱོར་རིག་གསུམ་གྱི་ཕྱོགས་ནས་
འགྱུར་བ་ཐེབས་ཏེ་དེང་རབས་ཀྱི་ཕྱོགས་སུ་བསྐྱོད། རིག་གནས་དང་གོམས་གཤིས་བརྗེས་
རེས་ཀྱི་གོ་རིམ་ཁྲོད་ནས་བོད་དུ་དེང་རབས་རྒྱ་བོད་དང་དབྱིན་བོད། སོག་བོད་དང་ཉི་བོད་
སོགས་ཀྱི་སྒྲ་སྒྱུར་བ་མང་བོ་བྱུང་། དམིགས་སུ་རྒྱལ་དབང་སྐུ་ཕྲེང་བཅུ་གསུམ་པའི་སྐབས་
ལ་དབྱིན་ཇུ་དང་འབྲེལ་བ་བྱུང་ནས་བོད་ཕྲུག་མང་བོ་དབྱིན་ཡུལ་ལ་དེང་རབས་རིག་
གནས་སྦྱོང་བར་གཏོང་རྩིས་དང་འཆར་གཞི་སོགས་ཡོད་ཀྱང་ལེགས་འགྲུབ་མ་བྱུང་བར་
ཕྱིས་སུ་སྐུ་དྲག་གི་གདུང་རྒྱུད་འཛིན་པའི་བོད་ཕྲུག་བཞི་བཏང་ནས་ཁོ་ཚོས་བོད་དུ་དེང་
རབས་སྲོལ་ལུགས་ཀྱི་མཛད་རྗེས་མི་དམན་པ་བཞག ད་དུང་མཁས་དབང་དགེ་འདུན་
ཆོས་འཕེལ་ཕྱི་ཡུལ་དུ་འགྲིམས་ནས་བོད་ཀྱི་གནའ་བོའི་ལོ་ཙཱའི་ཕྱོགས་ལ་དག་ཐེར་དང་
དཔྱད་གླེང་གནང་བ་མ་ཟད། དབྱིན་བོད་སྒྲ་སྒྱུར་ཕྱོགས་ནས་ཕྱག་ལས་ཀྱང་གནང་ཡོད།
གཞན་སྲིད་གཞུང་གི་ཤེས་ཡོན་སྲིད་ཇུས་ཀྱི་རྩ་འཛུགས་འོག་ནས་བརྙན་འཕྲིན་དང་རླུང་
འཕྲིན། ཚགས་པར་དང་དྲ་བ། སློབ་གྲྭ་དང་སྡེ་ཁག་སོགས་བཙུགས་ནས་རྒྱ་བོད་སྒྲ་སྒྱུར་གྱི་
ལས་རིགས་འདི་ད་ལྟའི་ལྗོངས་ཞིང་ལྔ་ན་དར་ཡོད། གང་ལྟར་གཞུང་སྒེར་གཉིས་ཀྱིས་དེང་
རབས་རིག་གནས་དང་ནུབ་ཕྱོགས་རིག་གནས་ཀྱི་སྐོར་མི་ཉུང་བ་ཞིག་དཔེ་ཚོགས་འགའི་
ངོ་བོར་བསྐྲུན་ཡོད་པ་མ་ཟད། བསྟན་བཅོས་མི་ཉུང་བ་ཞིག་ཀྱང་བསྒྱུར་ནས་བསྐྲུན་ཡོད་པ་
ད་ལྟའི་མིག་མཐོང་ལག་ཟིན་ན་ཡོད་དོ།།

གཏམ་ཕུད།
བོད་འགྱུར་རིག་གནས་ཀྱི་ལས་གཞི།
བོད་འགྱུར་རིག་གནས་ཞེས་པའི་ལས་གཞི་འདི་ནི། བོད་ཀྱི་སྒྲ་སྒྱུར་སྨྲ་བ་ལྔ་བཅུར་ཉེ་
བ་ཞིག་ལ་གན་རྒྱ་དང་གྲོས་ཆོད་བཞག་ནས། འཛམ་གླིང་གི་བསྟན་བཅོས་མིང་དུ་གྲགས་
པ་རྣམས་དཔེ་ཚོགས་ཀྱི་རྣམ་པའི་སྒོ་ནས་ལོ་རེ་རེར་རིམ་བཞིན་བསྒྱུར་ནས་པར་སྐྲུན་
འགྲེམ་སྤེལ་བྱེད་བཞིན་ཡོད་པའི་དཔེ་ཚོགས་ཤིག་ཡིན་ལ་དེ་ལ་༼བོད་འགྱུར་རིག་གནས་
དཔེ་ཚོགས།༽ ཞེས་བཏགས་ཡོད། ད་དུང་གཞན་གྱི་ཡིག་རིགས་ཐོག་གི་རིག་གནས་ཀྱི་
ཁྱབ་ཁོངས་མི་འདྲ་བ་སོ་སོ་ནས་དཔྱད་པ་དང་བསྡུར་བ། བརྩམས་པ་དང་བསྡུས་པ། ཕབས་
པ་དང་གསུངས་པ་ལ་སོགས་པའི་སིལ་རྩོམ་ཚང་མ་ཕྱོགས་བསྒྲིགས་བྱས་ཏེ་༼བོད་འགྱུར་
རིག་གནས་ཆེད་སྒྲིག་དཔེ་ཚོགས།༽ཞེས་པ་དེ་ཡང་དཔེ་ཚོགས་ཀྱི་རྣམ་པའི་སྒོ་ནས་པར་
སྐྲུན་དང་འགྲེམ་སྤེལ་བྱེད་བཞིན་ཡོད། གཞན་དུས་རབས་ཀྱི་ལོངས་སྤྱོད་དང་བསྟུན་ནས་
བོད་འགྱུར་རིག་གནས་འཕྲིན་སྟེགས་ཞེས་པ་ཞིག་ཀྱང་ཆེད་ལས་རང་བཞིན་ཅན་གྱི་སྒོ་
ནས་བོད་ཀྱི་སྒྲ་སྒྱུར་སྨྲ་བ་དང་ཀློག་པ་པོ་ཡོངས་ལ་སྟེགས་བུ་ཞིག་བསྐྲུན་ཏེ་གཉེར་དང་
གཉེར་མུས་ཡིན།
ཐེངས་འདིར་རྔ་བ་ཁུལ་བོད་ཡིག་རྩོམ་སྒྱུར་ཅུས་དང་གཅེས་ལོ་བོད་འགྱུར་རིག་
གནས་དར་སྤེལ་ཚད་ཡོད་སྤྱི་གཉེར་ཁང་གཉིས་ཀྱིས་མཉམ་སྒྲུབ་ཀྱི་སྒོ་ནས་འཛམ་གླིང་
རྩོམ་རིག་བརྩམས་ཆོས་ཀྱི་ཡ་གྱལ་ནས་མིང་དུ་གྲགས་པའི་བརྩམས་ཆོས་དྲུག་ལེགས་
འདེམས་བྱས་ནས་བོད་ཀྱི་ཀློག་པ་པོ་ཡོངས་དང་སྒོས་སུ་སློབ་མ་རྣམས་ལ་དམིགས་ནས་
དཔེ་ཚོགས་འདི་བོད་ཡིག་ཏུ་བསྒྱུར་ནས་དཔེ་སྐྲུན་འགྲེམས་སྤེལ་བགྱིས་པ་ལེགས་ན། འདི་
ལ་ནོར་བ་དང་འཛོལ་བའི་ཆ་ཇི་སྙེད་ཅིག་ཡོད་པ་སྨོས་མེད་ཡིན་པས། རྒྱ་ཆེ་བའི་ཀློག་པ་
པོ་རྣམ་པས་ང་ཚོར་དངོས་ཤུགས་བརྒྱུད་གསུམ་ནས་ལམ་སྟོན་དང་ཡོ་སྲིང་མི་དམན་པ་
ཡོད་པར་མཁྱེན་མཁྱེན་ཞུ།
སྤྱི་ལོ༢༠༡༨སྤྱི་ཟླ༣ཚེས༡༠ཉིན་ཕུལ་བ་དགེ་གྱུར་ཅིག།༎
5

ལྟད་དཔེ་
ད་མཛདརྒྱུ
8279€
HAcc.Nb
དཀར་ཆག ་
CONTENTS В
GyutoLibrary
༡༩༡༣ལོར་དེབ་འདིའི་རྩོམ་པ་པོས་བྲིས་པའི་འགོ་བརྗོད། 1
གྷར་སེ་ཡཱ་ལ་སྤྲིངས་པའི་འཕྲིན།.།............ ....7
ཁྱོད་རིགས་གང་དུ་གཏོགས་སམ། ....17
མཐའ་འཁྱོངས་བར་བྱེད་པའམ་ཡང་ན་བློས་གཏོང་བ།........... 25
བློས་བཏང་བ་ནི་སྔར་ལས་མང་བ་ཞིག་ཐོབ་པའི་ཆེད་ཡིན།............. 37
ལས་དོན་ཇི་རིགས་བསྒྲུབས་པར་རིན་ཐང་ལྡན། .51
ལས་རིགས་ནི་མིའི་རིགས་ཀྱི་འགན་འཁྲི་ཡིན............. .....61
འགོར་འགྱངས་དང་གཡོ་ཟོལ་ནི་ངན་ལང་གི་བྱ་སྤྱོད་ད ...................7
བློ་གཅིག་སེམས་གཅིག རང་འགན་གཙང་སྒྲུབ། 77
ཉིན་རེར་ལས་ཀ་མང་ཙམ་སྒྲུབས། ....85

རླབས་ཆེ་བའི་དྲིན་གཟོའི་བསམ་པ། .99
སྦྱིན་བདག་གི་བསམ་པ་བཟུང་ནས་སྤྱི་གཉེར་ཁང་གི་ལས་དོན་སྒྲུབས།. .....111
བློ་དཀར་བ་ནི་བློ་གྲོས་ལས་ཀྱང་རྩ་ཆེ། 117
སེམས་ཁམས་ཀྱི་བྲན་གཡོག་ཏུ་མ་འགྱུར།. 125
བློ་ཡུལ་ལས་འདས་པའི་དཔེ་དེབ་ཅིག 133
འཕྲིན་གྷར་སེ་ཡཱ་ལ་ཇི་ལྟར་སྤྲོད་ད............. ....139
ཨན་བྷི་རེའོ•རོའོ་ཝན་གྱི་ངོ་སྤྲོད་མདོར་བསྡུས། 193
རྩོམ་པ་པོའི་ངོ་སྤྲོད་མདོར་བསྡུས། 195

༡༩༡༣ལོར་དེབ་འདིའི་རྩོམ་པ་པོས་བྲིས་པའི་འགོ་བརྗོད།
《གྷར་སེ་ཡཱ་ལ་སྤྲིངས་པའི་འཕྲིན》ཞེས་པའི་དེབ་ཆུང་འདི་ཉིན་
ཞིག་གི་དགོང་ཟས་ཟོས་རྗེས་བྲིས་ཚར་བ་ཡིན་ལ། ཆུ་ཚོད་གཅིག་
ལས་བཀོལ་མ་དགོས། ༡༨༩༩ལོའི་ཟླ༢པའི་ཚེས༢༢ཉིན་ནི་ཝ་ཧྲིང་
ཐོན་གྱི་འཁྲུངས་སྐར་ཡིན་ཞིང་། ང་ཚོས་ཟླ་གསུམ་པའི《ཧྥེ་ལེ་སི་
ཋིན》ཞེས་པའི་དུས་དེབ་པར་དུ་སྐྲུན་པར་སྟ་གོན་བྱས།
ངའི་སེམས་ཀྱི་རྦ་རླབས་ལང་ལོང་དུ་འཕྱུར་ཞིང་ལུས་སེམས་
གཉིས་ཀ་ངལ་བའི་ཉིན་གཅིག་མཇུག་རྫོགས་དུས་དེབ་ཆུང་འདི་བྲིས་
པ་ཡིན། སྐབས་དེར། ངས་བྱ་སྤྱོད་མི་ལེགས་པའི་གྲོང་དམངས་རྣམས་
ཀྱི་རྟོགས་པ་མཐོ་རུ་གཏོང་ཞིང་། ཡང་བསྐྱར་སེམས་ཤུགས་བསྐྱེད་
དེ་ལྐུགས་པ་ལྟར་དོན་མེད་དུ་མི་སྡོད་པའི་ཆེད་དུ་ཁོ་ཚོར་སློབ་གསོ་
གཏོང་བཞིན་ཡོད།
ཇ་འཐུང་བཞིན་པའི་སྐབས་ཀྱི་རྩོད་གླེང་ཆུང་ངུ་ཞིག་ལས་ང་ལ་
ཐད་ཀར་དུ་གསང་བརྡ་ཞིག་བསྟན་བྱུང་། སྐབས་དེར། ངའི་བུ་བྷིར་
ཋི་ཡིས་རོའོ་ཝན་ནི་ཁོ་པ་གཡུལ་འགྱེད་ལས་བྱུང་བའི་དོན་དངོས་

བོད་འགྱུར་རིག་གནས་དཔེ་ཚོགས།
ཀྱི་དཔའ་བོར་སྒྲེང་བཞིན་འདུག་ལ། ཁོ་གཅིག་པུ་ལམ་ལ་ཆས་ཤིང་
བྱ་གཞག་རླབས་ཆེན་ཞིག་ལེགས་གྲུབ་བྱུང་སྟེ། གྷར་སེ་ཡཱ་ལ་འཕྲིན་
འཕྲོད་པ་རེད་ཅེས་བརྗོད།
རྩོམ་འབྲི་བའི་གསང་བརྡ་མེ་ལྕེ་བཞིན་དུ་ངའི་ཀླད་པ་རུ་འཚེར།
རེད། བུས་བཤད་པ་བདེན་པ་རེད། དཔའ་བོ་ཟེར་བ་དེ་རང་གི་
ལས་དོན་ལེགས་པོར་སྒྲུབ་མཁན་ཏེ། འཕྲིན་གྷར་སེ་ཡཱ་ལ་སྤྲོད་མཁན་
གྱི་མི་དེ་རེད།
ང་མདུན་ཅོག་གི་དྲུང་ནས་ཡར་ལངས་ཏེ་ཕར་སོང་ཞིང་།
ངས《གྷར་སེ་ཡཱ་ལ་སྤྲིངས་པའི་འཕྲིན》ཞེས་པ་འབྲི་ཐེངས་གཅིག་
གིས་བྲིས། ང་ལ་ཐེ་ཚོམ་སྤུ་ཙམ་ཡང་མེད་པར་ཁ་བྱང་མེད་པའི་རྩོམ་
ཡིག་འདི་དུས་དེབ་ཏུ་བཀོད་པ་ཡིན།
དཔར་ཐེངས་དང་པོ་དེ་མགྱོགས་མྱུར་ངང་བཙོངས་ཚར་ཞིང་། ཡུན་
རིང་མ་འགོར་བར《ཧྥེ་ལེ་སི་ཋན》ཞེས་པའི་ཟླ་གསུམ་པའི་དེབ་ཡང་
བསྐྱར་དཔར་རྒྱུའི་ཚོང་ཟོག་མངག་ཐོ་ཁ་བའི་འདབ་མ་ལྟར་འཕུར་
ཡོང་ལ། དཔར་ཐེངས་རེར་དེབ་ལྔ་བཅུ་དང་བརྒྱ.....དཔར་ནས་
ཨ་རིའི་གསར་འགྱུར་སྤྱི་གཉེར་ཁང་གིས་དེབ་གྲངས་སྟོང་གཅིག་
มམངག་ཉོ་བྱས་དུས། ངས་ལག་རོགས་ལ་དོན་ངོ་མ་བརྩམས་ཆོས་གང་
གིས་དེ་འདྲའི་སྐད་གྲགས་ཆེན་པོ་ཞིག་ཁྱབ་པ་རེད་ཅེས་དྲིས་པར།
ཁོས “གྷར་སེ་ཡཱ་དང་འབྲེལ་ཡོད་ཀྱི་རྩོམ་དེ་རེད།” ཅེས་ལན་བཏབ་
2

གྷར་སེ་ཡཱ་ལ་སྤྲིངས་པའི་འཕྲིན།
བྱུང་།
ཕྱི་ཉིན། ནེའུ་ཡོག་ལྟེ་བའི་ལྕགས་ལམ་དོ་དམ་ཁང་གི་ལྗོར་
ལྗི•བྷེའེ་ནེལ་གྱིས་ཀྱང “རོའོ་ཝན་དང་འབྲེལ་བའི་རྩོམ་ཡིག་དེ་དེབ་
ཆུང་གི་ཚུལ་དུ་དཔར་བ་དང་དཔར་གྲངས་འབུམ་གཅིག་མངག་ཉོ་
བྱེད་དགོས་ལ། དེའི་རྒྱབ་ཤོག་ངོས་སུ་གོང་མ་རྒྱལ་ཁབ་མྱུར་སྐྱེལ་ཁང་
གི་ཁྱབ་བསྒྲགས་སོགས་དང་། རིན་གོང་དང་ཟོང་སྐྱེལ་དུས་ཚོད་ཅིག་
དགོས།” ཞེས་བྲིས་པའི་ཏར་འཕྲིན་ཞིག་བསྐུར་བྱུང་།
ངས་ཁོར་རིན་གོང་བཤད་ཅིང་། ལོ་གཉིས་ཀྱི་ནང་དུ་དེབ་ཆུང་
དེ་ཁོ་ཚོར་སྤྲོད་ཐུབ་རྒྱུ་བྱས། སྐབས་དེར། དཔར་སྐྲུན་གྱི་འཕྲུལ་ཆས་
ཧ་ཅང་ཐབས་ཆག་ཡིན་པས། དེབ་འབུམ་གཅིག་རྣ་བས་ཉན་ནའང་
འཇིགས་སུ་རུང་བའི་ལས་འགན་ཞིག་ཡིན།
ངས་སྐུ་ཞབས་དྡྷེའི་ནེལ་གྱིས་ཁོའི་ཐབས་བཀོད་ལྟར་བརྩམས་
ཆོས་དེ་བསྐྱར་དཔར་བྱ་རྒྱུར་ཁས་བླངས། ཁོས་དེབ་ཆུང་དེ་ཕྱིར་བཙོང་
བའི་གྲངས་ཀ་དང་ཡུལ་གང་སར་བསྐུར་བའི་གྲངས་ཀ་འབུམ་ལྔ་རུ་
ཐོན། དེ་ལས་མང་ཆེ་བ་ཞིག་སྐུ་ཞབས་རྦྷེའི་ནེལ་གྱིས་ཐད་ཀར་དུ་
བསྐུར་བ་རེད། དེ་ལས་གཞན་བརྩམས་ཆོས་འདི་དུས་དེབ་དང་ཚགས་
པར་ཁང་མི་འདྲ་བ་ཉིས་བརྒྱ་ལྷག་གིས་བརྒྱུད་སྤེལ་བྱས་ཤིང་། ད་ལྟ་
ཡིག་རིགས་འདྲ་མིན་སྣ་ཚོགས་སུ་བསྒྱུར་ནས་འཛམ་གླིང་གི་ཡུལ་
གང་སར་བརྒྱུད་བསྒྲགས་བྱེད་ཀྱིན་ཡོད།
3

བོད་འགྱུར་རིག་གནས་དཔེ་ཚོགས།
སྐུ་ཞབས་དྡྷེའི་ནེལ་གྱིས་དེབ་དེ་ཡུལ་གང་སར་སྐུར་བཞིན་པའི་
དུས་དེར། ཨུ་རུ་སིའི་ལྕགས་ལམ་བློན་ཆེན་སྟེ་རྒྱལ་སྲས་ཧེ་ལ་ཁོ་ཧྥི་
ནེའུ་ཡོག་ཏུ་ཡོད་ཅིང་། ནེའུ་ཡོག་སྲིད་གཞུང་གི་གདན་འདྲེན་ལྟར་སྐུ་
ཞབས་རྦྷེའི་ནེལ་སྐུ་དངོས་སུ་ཁོར་ནེའུ་ཡོག་ཏུ་ལྟ་སྐོར་ལ་འགྲོ་རོགས་
བྱས།རྒྱལ་སྲས་ཀྱིས་དེབ་དེ་མཐོང་ནས་དེར་སྤྲོ་བ་ཟབ་མོ་ཞིག་ཆགས།
དེ་ཕལ་ཆེར་སྐ་ཞབས་དྡྷེའེ་ནེལ་ཨར་གྱིས་དེབ་ཆུང་དེ་ཚར་གྲངས་
འབོར་ཆེན་དཔར་བསྐྲུན་བྱས་པས་ཡིན་ཀྱང་སྲིད།
རྒྱལ་སྲས་རྒྱལ་ནང་དུ་ཕྱིར་ལོག་རྗེས། མི་ཞིག་ལ་དེབ་འདི་ཨུ་རུ་
སིའི་ཡི་གེ་རུ་བསྒྱུར་དུ་བཅུག་སྟེ། ཨུ་རུ་སིའི་ལྕགས་ལམ་ལས་བཟོ་བ་
རེ་རེར་གཅིག་རེ་གནང་།
རྒྱལ་ཁབ་གཞན་པ་ཚོས་ཀྱང་གཅིག་རྗེས་གཉིས་མཐུད་དུ་བསྒྱུར་
བསྐྲུན་བྱས་ཤིང་། དེབ་འདི་ཨུ་རུ་སི་ནས་འཇར་མན་དང་ཧྥ་རན་སེ།
སི་ཕེན། ཐུར་ཁེ། རྒྱ་གར། ཀྲུང་གོ་བཅས་སུ་ཐོན་ཞིང་། ལྗར་པན་དང
ཨུ་རུ་སི་གཉིས་ཀྱིས་དམག་འཁྲུག་རྒྱག་བཞིན་པའི་དུས་དེར། གཡུལ་
སར་སོང་བའི་ཨུ་རུ་སིའི་དམག་མི་རེ་རེར་དེབ་རེ་ཡོད་ཅིང་། ལྗར་
པན་པ་ཚོས་ཨུ་རུ་སིའི་དམག་མིའི་ཤུལ་རྫས་ལས་དེབ་ཆུང་འདི་དག་
མཐོང་དུས། རིན་ཐང་གཞལ་དུ་མེད་པའི་དངོས་རྫས་ཤིག་ལ་ངོས་
བཟུང་ཞིང་།ལྗར་པན་གྱི་ཡི་གེ་རུ་བསྒྱུར་རོ།།
ལྗར་པན་གྱི་གནམ་བདག་གིས་སྲིད་གཞུང་གི་དཔོན་པོ་རེ་རེ་
4

གྷར་སེ་ཡཱ་ལ་སྤྲིངས་པའི་འཕྲིན།
དང་དམག་མི་རེ་རེ་ཡང་ན་ཞི་དཔོན་རེ་རེར《གྷར་སེ་ཡཱ་ལ་སྤྲིངས་
པའི་འཕྲིན》ཞེས་པའི་དེབ་ཆུང་ཆུང་རེ་ཡོད་དགོས་པའི་བཀའ་ཕབ།
དུས་དེ་རིང་གི་བར་དུ་དེབ་འདི་བྱེ་བ་བཞི་ལྷག་དཔར་ཡོད།
རྩོམ་པ་པོ་ཞིག་འཚོ་བཞུགས་གནང་བའི་རྩོམ་རིག་གི་མི་ཚེའི་
ཁྲོད་དུ་འདི་འདྲའི་གྲུབ་འབྲས་ཆེན་པོ་ཞིག་སུ་ལའང་ཐོབ་མ་མྱོང་ལ།
དེབ་ཅིག་གི་བྲིན་ཚད་ཀྱང་འདི་འདྲའི་ཚད་མཐོན་པོ་ཞིག་ཏུ་ཐོན་ནམ་
མྱོང་ངོ་།།
འདི་ཡོད་ཚད་གློ་བུར་བའི་དོན་དག་མང་བོ་ཞིག་ལས་གྲུབ་པ་
ཡིན།
ཨེལ་བྷིར་ཋི་ཧབ་བྷར་ཏྟིས།
༡༩༡༣-༡༢-༡

གྷར་སེ་ཡཱ་ལ་སྤྲིངས་པའི་འཕྲིན།
ཁུ་པ་རྒྱལ་ཁབ་དང་འབྲེལ་ཡོད་ཀྱི་གནས་ཚུལ་ཡོད་ཚད་ལས།
ངའི་དྲན་བྱང་གི་མཁའ་མཐའ་ན་མི་ཞིག་གཟའ་ཐེན་མིག་དམར་ཉི་
མའི་རྒྱུ་ལམ་ན་འཁོར་བཞིན་གསལ་ལར་འགྲེངས།
ཨ་རི་དང་སི་ཕེན་བར་གྱི་དམག་འཁྲུག་ཧོལ་ལངས་བྱུང་རྗེས། ཨ་
རིས་ངེས་པར་དུ་མགྱོགས་མྱུར་ངང་སི་ཕེན་འགོག་རྒོལ་དམག་གི་
འགོ་ཁྲིད་མཁན་དམག་དཔོན་གྷར་སེ་ཡཱ་ལ་འབྲེལ་གཏུག་བྱེད་ཐུབ་
དགོས་ཤིང་། དམག་དཔོན་གྷར་སེ་ཡཱ་མཐའ་ཡས་པའི་རི་མཐོ་གཡང་
གཟར་ཆེ་ས་ཞིག་ན་ཡོད་པ་ལས། ས་གནས་གསལ་ཆ་ལྡན་པ་ཞིག་
ཤེས་མཁན་གྱི་མི་ཞིག་མེད་པས། ཁོར་འཕྲིན་སྐྱེལ་ཐབས་བྲལ། ཡིན་
ནའང་། ཨ་རིའི་སྲིད་འཛིན་གྱིས་ངེས་པར་དུ་ཁོ་དང་མཉམ་འབྲེལ་གྱི་
འབྲེལ་བ་འཛུགས་ཐུབ་དགོས་པ་རེད།
ད་ཅི་ཞིག་བྱེད་དམ།
སྐབས་འདིར། མི་ཞིག་གིས་སྲིད་འཛིན་ལ “མིང་ལ་རོའོ་ཝན་
ཟེར་བའི་མི་ཞིག་ཡོད། གལ་ཏེ་མི་ཞིག་གིས་དམག་དཔོན་གྷར་སེ་ཡཱ་
7

བོད་འགྱུར་རིག་གནས་དཔེ་ཚོགས།
རྙེད་ཐུབ་ན། མི་དེ་ཁོ་ཡིན་སྲིད།” ཅེས་ངོ་སྤྲོད་བྱས།
དེ་ནས། ཁོ་ཚོས་རོའོ་ཝན་བཙལ་ཞིང་ཁོའི་ལག་ཏུ་གྷར་སེ་ཡཱ་ལ་
སྤྲིངས་པའི་འཕྲིན་དེ་བཞག་པ་དང་། ཁོས་ཀྱང་དེ་གློ་ཁུག་ཏུ་བཅུག་
ནས་གཟའ་འཁོར་གསུམ་གྱི་རྗེས་སུ་ཇི་ལྟར་ཕྱོགས་བཞི་ཉེན་ཁས་
བཟུང་བའི་རྒྱལ་ཁབ་ཅིག་བརྒལ་ཏེ་འཕྲིན་དེ་གྷར་སེ་ཡཱ་ལ་སྤྲད་པའི་
གོ་རིམ་འདི་དག་ངས་གསལ་བཤད་བྱ་མི་འདོད། ངས་ནན་བཤད་བྱ་
འདོད་པ་ནི་ཨ་རིའི་སྲིད་འཛིན་གྱིས་གྷར་སེ་ཡཱ་ལ་སྤྲིངས་པའི་འཕྲིན་
དེ་རོའོ་ཝན་གྱི་ལག་ཏུ་བཞག་རྗེས། རོའོ་ཝན་གྱིས་འཕྲིན་དེ་རང་གི་
ལག་ཏུ་བླངས་པ་ལས། “ཁོ་གང་ན་ཡོད།” ཅེས་མ་དྲིས་པ་དེ་ཡིན།
རོའོ་ཝན་ནི་མི་རླབས་ཆེན་ཞིག་ཡིན་ཏེ། ང་ཚོས་ཞིག་ཏུ་མེད་
པའི་འཇིམ་བརྙན་བཟོས་ནས་སློབ་གྲྭ་སོ་སོའི་ནང་དུ་བསྒྲེང་འོས། ན་
གཞོན་ཚོར་མཁོ་བ་ནི་དཔེ་དེབ་སྟེང་གི་ཤེས་བྱ་རྐྱང་བ་སྦྱངས་པ་དང་
གཞན་གྱི་བཀའ་སློབ་འདྲ་མིན་ལ་ཉན་རྒྱུ་ཁོ་ན་ཙམ་མ་ཡིན་པར།
རང་ཉིད་ཀྱི་ལས་བཀུར་བསམ་བློ་དང་གོང་རིམ་གྱི་མངགས་བཅོལ་
དེ་མགྱོགས་མྱུར་ངང་བསྒྲུབ་རྒྱུ་དང་བློ་རྩེ་གཅིག་སྒྲིམ་སྒོས་ལས་ཀ་དེ
འགྲུབ་པར་བྱ་རྒྱུ་དེའོ།།
དམག་དཔོན་གྷར་སེ་ཡཱ་ད་ལྟ་འཇིག་རྟེན་དང་བྲལ་སོང་མོད།
ཡིན་ནའང་། ད་ལྟ་ད་རུང་གྷར་སེ་ཡཱ་གཞན་པ་ཡོད། ཁེ་ལས་འདི་འདྲ་
ཞིག་མི་སུ་ཞིག་གིས་ཀྱང་གཉེར་སྐྱོང་བྱེད་མི་ནུས་པ་རེད། སྤྱིར་ཁེ་
8

གྷར་སེ་ཡཱ་ལ་སྤྲིངས་པའི་འཕྲིན།
ལས་ལ་མི་གྲངས་འབོར་ཆེན་ཞིག་མཁོ་མོད་ཀྱང་། ཧང་སངས་དགོས་
པ་ཞིག་ལ། དེ་དག་ལས་མང་ཆེ་བ་ཞིག་ནུས་མེད་འབྲས་མེད་དག་
རེད། ཁོང་ཚོ་ལས་ལ་ལ་ནུས་མེད་དང་ལ་ལ་རྩ་བ་ནས་ལས་ཀ་ཡག་
པོར་མི་སྒྲུབ་མཁན་དག་རེད།
ལེ་ལོ་བག་གཡེང་དང་སྣང་མེད་ལིང་སྐྱུར། ཟ་རི་ཟི་རིའི་ལས་
སྒྲུབ་རྣམ་འགྱུར་དེ། མི་མང་བོ་ཞིག་ལ་ཆ་མཚོན་ནས་བཤད་ན། རྒྱུན་
ལྡན་གྱི་སྣང་ཚུལ་ཞིག་ཏུ་གྱུར་ཡོད། ཤ་ཚའི་གཏམ་ངན་རེ་དང་བཙན་
སྐུལ་བྱས་པའམ། ཡང་ན་གནམ་བདག་ལ་ངོ་མཚར་བའི་མཛད་རྗེས་
བསྐྲུན་རོགས་ཞེས་ཞུས་ཤིང་། ལྷ་ཞིག་རོགས་རམ་བྱེད་པར་མངགས་
པ་མིན་ན།མི་འདི་དག་གིས་ཅི་ཡང་བསྒྲུབ་མི་ནུས་པ་རེད།
ཡིད་མི་ཆེས་ན་འུ་ཚོས་ཚོད་ལྟ་ཞིག་བྱེད།
སྐབས་འདིར། ཁྱོད་གཞུང་ལས་ཁང་དུ་བསྡད་ཡོད་པ་དང་། ལས་
སྒྲུབ་པ་དྲུག་གིས་ལས་ཀ་བཀོད་སྒྲིག་བྱེད་པར་སྒུག་ཡོད་ན། ཁྱོད་
ཀྱིས་དེ་དག་ལས་གཅིག་གམ་དུ་བོས་ནས “ང་ལ་རིག་གནས་ཀུན་
བཏུས་དཔེ་དེབ་ལས་ཁོའོ་རེ་ལྗེ་ཝོ་ཡི་མི་ཚེ་གང་གི་མཛད་རྗེས་བཙལ་
ནས་ནང་དོན་གནད་བསྡུས་ཤིག་བཟོས་ཤོག” ཅེས་བཀའ་ཕབ་ན།
ཁོས་ལྷིང་འཇགས་སྒོས “ལགས་སོ།། སྐུ་ཞབས།” ཞེས་ལན་
བཏབ་སྟེ་མགྱོགས་མྱུར་ངང་ལས་དེ་སྒྲུབ་པར་འགྲོ་སྲིད་དམ།
ངས་ཁོས་དེ་ལྟར་བསྒྲུབ་མི་སྲིད་ཅེས་བཤད་ཐུབ། ཁོས་གདོང་
9

བོད་འགྱུར་རིག་གནས་དཔེ་ཚོགས།
ཡོངས་རྫོགས་ཐེ་ཚོམ་གྱི་རྣམ་འགྱུར་གྱིས་ཁེངས་བཞིན་ཁྱོད་ལ་
བལྟས་ནས་འདུག་པ་དང་། དེ་ནས་དྲི་བ་གཅིག་གམ་བགྲང་ལས་
འདས་པ་ཞིག་འདྲི་སྲིད། དཔེར་ན།
ཁོ་སུ་རེད།
རིག་གནས་ཀུན་བཏུས་དཔེ་དེབ་གང་།
རིག་གནས་ཀུན་བཏུས་དཔེ་དེབ་གང་ན་ཡོད།
འདི་ངའི་ལས་ཀ་རེད་དམ།
ཁྱོད་ཀྱིས་བཤད་པའི་མི་དེ་བྷེ་སི་མཱར་ཁི་མིན་ནམ།
ཅིའི་ཕྱིར་ཁྲར་ལི་ལ་བསྒྲུབ་ཏུ་མི་འཇུག་པ་ཡིན།
ཁོ་ཤི་སོང་བ་ཨེ་རེད།
བྲེལ་བ་ཆེའམ།
ངས་དཔེ་ཆ་ཁྱེར་ཡོང་ནས་ཁྱོད་ཀྱིས་བཙལ་ཆོག་གམ།
ང་ལས་ཀ་འདི་སྒྲུབ་མཁན་མིན།
ཁྱོད་ཀྱིས་ཅིའི་ཕྱིར་ཁོར་རྩད་ཞིབ་བྱེད་པ་ཡིན།
ངས་རྒྱན་དངུལ་གྱི་ལྡབ་བཅུ་ཡིས་ཁྱོད་དང་རྒྱན་འཇོག་ཕོད།ཁྱོད་
ཀྱིས་ཁོའི་དྲི་བར་ལན་བཏབ་ཅིང་ཡིག་ཆ་དེ་དག་ཇི་ལྟར་རྩད་ཞིབ་བྱ་
དགོས་པའི་རྒྱུ་མཚན་བཅས་བཤད་རྗེས། ཁོ་སོང་ནས་ལས་སྒྲུབ་པ་
གཞན་ཞིག་ལ་མི་ག་གེ་མོ་ཞིག་གི་གནས་ཚུལ་རྩད་ཞིབ་བྱེད་རོགས་
ཞེས་བཀའ་འབེབས་པ་དང་། ཕྱིར་ཡོང་ནས་ཁྱོད་ལ་མི་དེ་འདྲ་ཞིག་རྩ་
10

གྷར་སེ་ཡཱ་ལ་སྤྲིངས་པའི་འཕྲིན།
བ་ནས་མི་འདུག་ཅེས་བཤད་ངེས།
བདེན་དེ། ངའི་རྒྱན་དངུལ་རྣམས་ཤོར་སྲིད། ཡིན་ནའང་། རྒྱུན་
ལྡན་གྱི་ཆ་སྙོམས་ཚད་གཞི་གཞིར་བཟུང་ནས་བཤད་ན། ང་ལ་རང་
ཉིད་ཕམ་མི་སྲིད་པའི་ཡིད་ཆེས་ཡོད།
གལ་ཏེ་ཁྱོད་ཧ་ཅང་སྤྱང་གྲུང་ལྡན་པའི་མི་ཞིག་ཡིན་ན། ཁྱོད་
ཀྱིས་རང་གི་ལག་རོགས་ལ་ཁོའོ་རེ་ལྗེ་ཝོའི་སྐོར་གྱི་དཔྱད་གཞིའི་ཡིག་
ཆ་རིགས་གང་གི་ནང་དུ་བསྒྲིགས་ཡོད་པ་གསལ་བཤད་བྱེད་མི་འོས་
པར། ཁྱོད་ཀྱིས་གདོང་ལ་འཛུམ་ཞིག་ཁྱེར་ནས། “སྐྱོན་མེད།” ཟེར་
གྱིན་རང་ཉིད་རྩད་ཞིབ་བྱེད་དུ་འགྲོ་ངེས།
འདི་འདྲའི་གཞན་འགུལ་གྱི་བྱེད་སྟངས་དང་ཀུན་སྤྱོད་ཀྱི་རྨོངས་
ལས། བློ་སྟོབས་ཉམས་པ། ངན་ལང་དུ་ཤོར་བའི་ལས་སྟངས་འདིས་སྤྱི་
ཚོགས་འདི “གྲྭ་བ་གསུམ་ལ་ཆུ་འཐུང་རྒྱུ་མེད་པའི” ཚད་དུའང་
འཁྲིད་སྲིད་དོ།།
གལ་ཏེ་མི་འདི་ཚོས་རང་ཉིད་ཀྱི་ཆེད་དུ་རང་འགུལ་རང་སྐྱོད་བྱེད་
མ་ནུས་ན།ཁོ་ཚོས་མི་གཞན་པར་ཞབས་ཞུ་ག་ལ་བསྒྲུབ།
ཇི་ལྟར་བལྟས་ཀྱང་སྤྱི་གཉེར་ཁང་ཡོད་ཚད་ཀྱི་ནང་དུ་ལས་ཀ་
བགོ་སའི་མི་འདང་ཚད་ཅིག་འདུག་མོད། ཡིན་ནའང་། དོན་དངོས་སུ་
དེ་འདྲ་ཞིག་ཡིན་ནམ། ཁྱོད་ཀྱིས་མགྱོགས་འགོད་པ་ཞིག་བསྡུ་ལེན་
བྱེད་པའི་བརྡ་ཁྱབ་ཞིག་ཕྱིར་བཀྲམ་ན། མིང་འགོད་མཁན་དག་ལས་
11

བོད་འགྱུར་རིག་གནས་དཔེ་ཚོགས།
མང་ཆེ་བ་ཞིག་གིས་ཡི་གེ་འདོན་མི་ཤེས་ལ་འབྲི་ཡང་ཤེས་མི་སྲིད།
ཁོང་ཚོས་ད་དུང་འདི་དག་ཚང་མ་དོ་སྣང་བྱེད་མི་དགོས་པའི་གནས་
ཤིག་ཏུ་བརྩི་བ་རེད། མི་འདི་འདྲ་ཞིག་གིས་འཕྲིན་དེ་གྷར་སེ་ཡཱ་ལ་
སྤྲོད་ཐུབ་བམ།
སྤྱི་གཉེར་ཁང་ཞིག་གི་སྤྱི་གཉེར་བས་ང་ལ “ཁྱོད་ཀྱིས་ལས་སྒྲུབ་
པ་དེར་ལྟོས་དང་།”
“མཐོང་སོང་།ཁོ་ཅི་འདྲ་རེད།”
“ ཁོ་རྩིས་གཉེར་བ་འགྲིག་བསྡད་པ་ཞིག་རེད་མོད། གལ་ཏེ་ངས་
ཁོ་གྲོང་དུ་ལས་ཀ་ཆུང་ཆུང་ཞིག་བསྒྲུབ་ཏུ་མངགས་ན། ཁོས་ལས་ཀ་
དེ་འགྲུབ་སྲིད། ཡིན་ནའང་། ཁོ་ལམ་བར་ནས་ཆང་ཁང་དུ་འཛུལ་སྲིད་
ལ༑ འདུ་འཛི་ཆེ་སའི་གྲོང་བར་དུ་ཐོན་དུས་ཁོས་རང་ཉིད་ལས་ཀ་གང་
གི་ཆེད་དུ་གནས་དེར་ཐོན་པའང་བརྗེད་སྲིད།”
མི་འདི་འདྲ་ཞིག་ཁྱོད་ཀྱིས་གྷར་སེ་ཡཱ་ལ་འཕྲིན་སྤྲད་དུ་གཏོང་
རུང་ངམ།
ཉེ་ལམ། འུ་ཚོས་རྒྱུན་པར་མི་མང་བོས “ཡོང་འབབ་དམའ་ཞིང་
གྲུབ་འབྲས་མེད་པ” དང “རང་ཁ་སོས་ཀྱང་ཁྱིམ་ཟེར་བའི་འགྲོ་
ས་ཞིག་མེད་པའི” མི་རྣམས་ལ་སྙིང་རྗེ་སྐྱེ་བཞིན་འདུག་ལ། དེ་དང་
མཉམ་དུ་གཤེ་གཤེའང་གཏོང་བཞིན་པ་ཐོས་རྒྱུ་འདུག
ཡིན་ནའང་། གླ་བདག་ཞིག་གིས་མགོའི་སྐྲ་དཀར་པོར་འགྱུར་
12

གྷར་སེ་ཡཱ་ལ་སྤྲིངས་པའི་འཕྲིན།
ཚེའི་བར་དུ། ཡར་ཐོན་མེད་པའི་མི་སྒྱིད་ལུག་ཅན་ཞིག་འབད་འབུང་
གི་ལམ་བུ་རུ་འཁྲིད་རུང་གྲུབ་འབྲས་ཅི་ཡང་མ་ཐོབ། གླ་བདག་ལ་
ལས་ཇི་ལྟར་རྒྱུན་མཐུད་ནས་ངང་རྒྱུད་རིང་བོའི་སྒོ་ནས་ཁོའི་ལག་
རོགས་ཚོ་མདུན་སྐྱོད་ཀྱི་ལམ་བུ་རུ་འཁྲིད་རུང་། ཁོ་ཚོར་ཡར་ཐོན་ཅི་
ཡང་མེད།
ཚོང་ཁང་རེ་རེ་དང་བཟོ་གྲྭ་རེ་རེར། རང་ཉིད་ཀྱི་རྒྱུན་ལྡན་རང་
བཞིན་གྱི་བཀོད་སྒྲིག་གི་གོ་རིམ་རེ་ཡོད་ལ། གླ་བདག་གིས་ནམ་རྒྱུན་
སྤྱི་གཉེར་ཁང་ལ་བྱས་རྗེས་འཇོག་མི་ནུས་པའི་ལས་ཀ་བ་འགའ་རེ་
འཕུད་སྲིད་ལ། དུས་མཚུངས་སུ་ལས་ཀ་བ་གསར་བ་རེ་ཕྱིར་བསྡུ་བ་
རེད།
ལས་སྒོ་བྲེལ་ཟིང་ཅི་འདྲ་ཆེ་ནའང་། འདི་འདྲའི་ལེགས་སྒྲིག་གི་
ལས་ཀ་ནམ་རྒྱུན་འཁོར་རྒྱུག་བྱེད་ཀྱིན་ཡོད་པ་རེད། དཔལ་འབྱོར་
ལ་འཕེལ་རྒྱས་མེད་པ་དང་ལས་ཞུགས་གོ་སྐབས་མང་བོ་མེད་པའི་
དུས་སུ། འདི་ལྟར་ལས་ཀ་བ་བདམས་ན་ཕན་ནུས་མངོན་གསལ་ལྡན།
མི་འཇོན་ནུས་ཅན་རྣམས་ཤུལ་དུ་སྡོད་ནུས་པ་རེད། རང་ཉིད་ཀྱི
ཁེ་ཕན་གྱི་དོན་དུ། གླ་བདག་རེ་རེས་འཕྲིན་གྷར་སེ་ཡཱ་ལ་སྤྲོད་ཐུབ་
པའི་མི་རྣམས་ཏེ། ལས་ཀ་བ་ཕུལ་དུ་བྱུང་བ་རྣམས་ཤུལ་དུ་འཇོག་པ་
རེད།
ངས་རིག་པ་ཧ་ཅང་ཕྲ་བའི་མི་ཞིག་ངོ་ཤེས། ཡིན་ནའང་། ཁོ་རང་

བོད་འགྱུར་རིག་གནས་དཔེ་ཚོགས།
ཉིད་ནི་ཚོང་ལས་བྱེད་པའི་ནུས་པ་མེད་པའི་མི་ཞིག་རེད། མི་གཞན་
པར་མཚོན་ནས་བཤད་ན་ཁོ་ནི་རིན་ཐང་སྤུ་ཙམ་ཡང་མེད་པའི་མི་
ཞིག་ཡིན། རྒྱུ་མཚན་ནི་ཁོས་རང་ཤེད་མཁྲེགས་བཟུང་སྒོས་རང་ཉིད་
ཀྱི་གླ་བདག་གིས་རང་མགོ་གནོན་བཞིན་ཡོད་པར་དོགས་པ་ཟ་བ་
རེད། ཁོར་གཞན་ལ་བཀོད་འདོམས་བྱེད་པའི་ནུས་པ་མེད་ལ། གཞན་
གྱི་བཀོད་འདོམས་དང་ལེན་བྱེད་པའི་སྤོབས་པའང་མེད། གལ་ཏེ་ཁྱོད་
ཀྱིས་ཁོ་གྷར་སེ་ཡཱ་ལ་འཕྲིན་སྤྲོད་པར་མངགས་ན། ཁོས “ཁྱོད་རང་
ཉིད་སོང་།” ཞེས་ཟེར་སྲིད།
རྐང་ལག་བཞི་བོ་ཞ་བའི་མི་དང་འདི་འདྲིའི་བསམ་བློ་མི་ཚང་
བའི་མི་རྣམས་ནི་ཡི་རང་སྐྱེ་མི་འོས་པའི་མི་ཡིན། འོན་ཀྱང་། འུ་ཚོས་
རང་གི་མི་ཚེ་གང་བོའི་འབད་བརྩོན་ལ་བརྟེན་ནས་ཚོང་ལས་ཆེན་པོ་
ཞིག་གཉེར་བའི་མིར་ཡི་རང་དང་བརྩི་བཀུར་བྱ་དགོས། རྒྱུ་མཚན་ནི་
ཁོང་ཚོས་ལས་གྲོལ་ཅོང་བརྡ་ལ་བརྟེན་ནས་ལག་གི་ལས་ཀ་བསྐྱུར་མི་
སྲིད་ལ།ཁོང་ཚོས་སྣང་མེད་ལིང་སྐྱུར་དང་ཉ་བེ་ཉོ་བེ། གཞན་སྒུལ་སྒྱིད་
ལུག དྲིན་གཟོ་མི་ཤེས་པའི་ལས་བཟོ་བ་ཚོར་ལས་ཀ་ཞིག་ཡོད་ཆེད།
ལས་ཀ་གཉེར་ནས་སྔ་མོ་ནས་སྐྲ་དཀར་པོར་གྱུར། གལ་ཏེ་གླ་བདག་
དེ་དག་གི་འབད་བརྩོན་དང་སྙིང་རུས་མེད་ན། ལས་བཟོ་བ་དེ་ཚོའི་ཕོ་
བ་འགྲང་མི་སྲིད་ལ་ཁྱིམ་ཟེར་བའི་འགྲོ་ས་ཞིག་ཀྱང་ཡོད་མི་སྲིད།
ངས་བཤད་པ་ཚབ་ཆེ་འདུག་གམ། ཡིན་ཡང་། འཇིག་རྟེན་འདིས་
14

གྷར་སེ་ཡཱ་ལ་སྤྲིངས་པའི་འཕྲིན།
དབུལ་བོའི་སྡོད་གནས་ལ་འཚམས་འདྲི་བྱེད་པའི་སྐབས་སུ། ངས་མི་
བྱས་རྗེས་ཅན་གྱི་ཆེད་དུ་འདྲ་མཉམ་གྱི་སྐད་ཆ་བཤད་རྒྱུ། ཁོང་རྣམ་
པས་ལས་ཀའི་གནོན་ཤུགས་ལ་བཟོད་བསྲན་བྱས་ཤིང་། མི་གཞན་
ལ་སྣེ་ཁྲིད་དེ་མཐར་རྒྱལ་ཁ་ཐོབ་པ་རེད། ཡིན་ནའང་། ཁོང་ཚོར་རྒྱལ་
ཁ་ལས་ཅི་ཞིག་ཐོབ་འདུག་གམ་ཞེ་ན། ཁོང་ཚོར་ཟས་རིགས་དང་
གྱོན་ཆས་མ་གཏོགས་ཅི་ཡང་ཐོབ་མེད་པ་རེད། ངས་སྔོན་ཆད་ཉིན་
གཅིག་གི་ཟས་ཐུན་གསུམ་གྱི་དོན་དུ་གཞན་ལ་ལས་ཀ་བསྒྲུབས་མྱོང་
ལ༑ སྦྱིན་བདག་ཀྱང་བྱས་མྱོང་། ངས་ཕྱོགས་འདི་གཉིས་ཀྱི་དགའ་སྐྱོ་
ཆགས་སྡང་ཡང་གསལ་བོར་ཤེས།
དབུལ་ཕོངས་ནི་སྤྱོད་ཚུལ་བཟང་པོ་ཞིག་མ་ཡིན་ལ། བསྟོད་
བསྔགས་ཀྱི་རིན་ཐང་ཡོད་ས་ཞིག་ཀྱང་མ་ཡིན། གྱོན་ཆས་རལ་ཧྲིལ་
གྱོན་པ་དེ་ལས་ཀྱང་ཤེས་ཡོན་ལྡན་པ་མཚོན་མི་ནུས། ཡིན་ནའང་། གླ་
བདག་ཡོད་ཚད་ཆོག་ཤེས་མེད་ལ་ང་རྒྱལ་ཆེ་བ་ཅན་ཏག་ཏག་མིན་ལ།
དབུལ་བོ་ཡོད་ཚད་ཀྱང་སེམས་བཟང་གཞུང་དྲང་ཅན་ཏག་ཏག་ག་ལ་
ཡིན།
ངས་སྦྱིན་བདག་གཞུང་ལས་ཁང་དུ་ཡོད་མེད་གང་ཡིན་ཡང་
རུང་། འབད་བརྩོན་ལྷོད་མེད་སྒོས་ལས་ཀ་སྒྲུབ་པའི་མི་རྣམས་ལ་ཡི་
རང་བྱེད་ལ། འཕྲིན་དེ་གྷར་སེ་ཡཱ་ལ་སྤྲོད་ཐུབ་མཁན་ཚོར་ཡང་ཡི་
རང་བྱེད། ཁོང་ཚོས་འཇམ་ཅག་གེར་འཕྲིན་རྣམས་ཁྱེར་ནས་འགྲོ་ལ།
15

བོད་འགྱུར་རིག་གནས་དཔེ་ཚོགས།
གླེན་རྟགས་ཚ་པོའི་དྲི་བ་ཅི་ཡང་མི་འདྲི་བ་རེད། ལམ་སེང་འཕྲིན་དེ
ཆུ་རྐ་རུ་དེ་བས་ཀྱང་འཕེན་མི་སྲིད་པར། འཕྲིན་དེ་རང་ནུས་ཅི་ལྕོགས་
ཀྱིས་དམིགས་སར་སྐྱེལ་བ་རེད། འདི་འདྲའི་གླ་བ་ཞིག་ནམ་ཡང་ཕྱིར་
ཕུད་མི་སྲིད་ལ། ཁོས་ནམ་ཡང་གླ་ཕོགས་ཇེ་མཐོར་གཏོང་ཆེད་ཟིང་ཆ་
སློང་མི་སྲིད།
དཔལ་ཡོན་ལྡན་པའི་དེང་རབས་སྤྱི་ཚོགས་ཀྱིས་སུན་སྣང་མེད་
པའི་སྒོ་ནས་མི་བུ་འཇོན་ཐང་ཅན་འཚོལ་བཞིན་ཡོད། འདི་འདྲའི་མི་
འདུན་གང་འདྲ་ཞིག་ཡོད་ཀྱང་རུང་ཚང་མ་མངོན་སུམ་དུ་
ཕུགས་ལ་
འགྱུར་སྲིད།ཁོ་ཚོར་གྲོང་ཁྱེར་རེ་རེ་དང་གྲོང་རྡལ་རེ་རེ། ཡུལ་ཚོ་རེ་རེ།
གཞུང་ལས་ཁང་རེ་རེ། ཚོང་ཁང་རེ་རེ། བཟོ་གྲྭ་རེ་རེའི་དགའ་
ད་དུང་
བསུ་ཐོབ་སྲིད།
འཛམ་གླིང་ཡོངས་ཀྱིས་ང་ཚོར་འདི་འདྲའི་མི་འཇོན་ཐང་ཅན་
ཏེ་གྷར་སེ་ཡཱ་ལ་འཕྲིན་འཕྲོད་ཐུབ་མཁན་མཁོ་ཞེས་འུར་སྐད་སྒྲོག་
མཆིས།བཞིན་
16

ཁྱོད་རིགས་གང་དུ་གཏོགས་སམ་
འུ་ཚོས་རྟག་པར་ཐོས་ཐུབ་པའི་རྒྱུས་ཡོད་ཀྱི་སྐད་ཆ་ནི་གཤམ་
གསལ་ལྟར།
“ད་ལྟ་གུང་ཟས་ཟ་བའི་དུས་ཚོད་ཡིན་པས། ཁྱོད་ཀྱིས་ཆུ་ཚོད་
གསུམ་གྱི་རྗེས་སུ་འབྲེལ་བ་བྱོས།”
“དེ་ངའི་ལས་ཀ་མ་རེད།”
“ང་ཁོམ་གྱིན་མེད།’
“དེ་ཧན་མན་གྱི་ལས་ཀ་རེད།”
“ངས་ཁྱོད་ལ་རོགས་ཇི་ལྟར་བྱེད་དགོས་པ་མི་ཤེས།”
“ཁྱོད་དཔེ་མཛོད་ཁང་དུ་སོང་ནས་ཚོད་ལྟ་བྱས་སམ།”
“དོན་དག་འདི་ང་ཚོས་ད་ལྟ་བསྒྲུབ་མི་ཐུབ།”
“ཁྱོད་ཀྱིས་ད་རུང་ཁ་གསབ་འགའ་རེ་བྱེད་ཐུབ་བམ།”
ཉེ་ལམ། ང་སྣ་འཛོམས་ཚོང་ཁང་ཞིག་ཏུ་ཅ་ལག་ཉོ་རུ་སོང་
ཞིང་། རང་ཉིད་ཀྱིས་རེད་འདོད་པའི་སྟེགས་བུ་ཞིག་ཏུ་སོང་བ་ཡིན།
ཡིན་ནའང་། ཚོང་ཁང་གི་ལས་བཟོ་བ་དེས་ང་གནས་གཞན་ཞིག་

བོད་འགྱུར་རིག་གནས་དཔེ་ཚོགས།
ཏུ་ཁྲིད་སོང་། ཁྱོད་ཀྱིས་ཤེས་སམ། ཅ་ལག་དེ་ངའི་ལག་ཏུ་སོན་པའི་
བར་དུ། ང་ཚོང་ཁང་དེའི་གནས་མི་འདྲ་བ་བཞི་རུ་ཁྲིད་སོང་། གལ་
ཏེ་མི་ཞིག་གིས་གནས་འདིར་སྲིད་འཛིན་ཏུའུ་ལོའུ་མོན་གྱི་མི་ཚེའི་
བསྲུང་བྱའི་གདམས་ངག་སྟེ “འགན་འཁུར་འདིར་ཡོད། འཕེན་རེས་
བྱེད་མི་འོས།” ཞེས་པ་དེ་སྦྱར་ནུས་ན། དེ་ནི་ཅི་འདྲའི་མི་སེམས་སྒུལ་
བྱེད་ཀྱི་གནས་ཚུལ་ཞིག་རེད་ཨང་།
སི་ལ་ཡིས་སྤྱི་གཉེར་ཁང་ཆེན་པོ་ཞིག་གི་གཞུང་ལས་ཁང་དུ་
ཡིག་གཏག་པའི་ལས་ཀ་ཞིག་གཉེར་གྱིན་ཡོད་ལ། ཉིན་ཞིག ལས་
གྲོགས་ཚོ་ཕྱི་རུ་ཟ་མ་ཟ་རུ་སོང་རྗེས། ལས་འཛིན་པ་ཞིག་ཁོང་ཚོའི་སྡེ་
ཁག་གི་འགྲམ་ནས་འགྲོ་བཞིན་པའི་དུས་སུ། འགྲོ་མཚམས་བཞག་
ཅིང་འཕྲིན་ཡིག་འགའ་འཚོལ་འདོད་སྐྱེས། སྤྱིར་ལས་ཀ་འདི་སི་ལ་
ཡི་བགོས་སྐལ་མ་ཡིན་མོད། མོས “འཕྲིན་ཡིག་དེའི་ཐད་ང་ལ་རྒྱུས་
མེད། ཡིན་ནའང་། སྐུ་ཞབས་ཏ་སི་ལགས། ཁྱོད་ཀྱིས་ང་ལ་རོགས་བྱེད་
དུ་ཆུགས་དང་། ངས་ཅི་མགྱོགས་ངང་བཙལ་ནས་ཁྱོད་ཀྱི་གཞུང་ལས་
ཁང་དུ་སྐྱེལ་ཡོང་།” ཞེས་བཤད།མོས་ཁོར་མཁོ་བའི་དངོས་པོ་དེ་རྙེད་
ནས་ཁོའི་མདུན་དུ་བཞག་དུས།ཁོར་དགའ་སྤྲོ་ཚད་མེད་སྐྱེས།
གཏམ་རྒྱུད་བཤད་ནས་འདིར་ཐོན་ནའང་མཇུག་ད་དུང་རྩ་བ་
ནས་རྫོགས་མེད་ལ། གཟའ་འཁོར་བཞིའི་རྗེས་སུ་མོའི་ལས་གནས་
འཕར་བ་དང་སྔོན་གྱི་སྡེ་ཁག་ལས་སྡེ་ཁག་གལ་ཆེན་ཞིག་ཏུ་ལས་
18

གྷར་སེ་ཡཱ་ལ་སྤྲིངས་པའི་འཕྲིན།
གནས་སྤར། ཟླ་ཕོགས་ཀྱང་སྔར་ལས་བརྒྱ་ཆ་སུམ་ཅུ་སྤར་བ་རེད།
ཁྱོད་ཀྱིས་དཔག་ན་སུ་ཞིག་གིས་མོ་ངོ་སྤྲོད་བྱས་པ་རེད། མོས་ལས་
འཛིན་པ་དེར་རོགས་རམ་བྱས་རྗེས། ཁོས་མོའི་མིང་ཡིད་ལ་བཟུང་
ཞིང་། སྤྱི་གཉེར་ཁང་དོ་དམ་ཚོགས་འདུའི་ཐོག་ཏུ་སྔར་གྱི་ལས་ཀ་ལས་
གལ་ཆེ་བའི་ལས་གནས་ཤིག་ཏུ་ངོ་སྤྲད་པ་རེད།
སྤྱིར་དོན་དག་འདི་བཤད་རིན་མེད་པ་ཞིག་རེད་མོད། ཁྱོད་
ཀྱིས་དོན་དག་འདིའི་ཞིབ་ཕྲའི་གནས་སུ་ལན་གཅིག་བལྟས་ན་
འདི་ལས《གྷར་སེ་ཡཱ་ལ་སྤྲིངས་པའི་འཕྲིན》ཞེས་པའི་དཔེ་དེབ
ལས་མངོན་པའི་ལས་བཀུར་འདུ་ཤེས་ཤིག་མངོན་ཡོད། རྩོམ་པ་
པོས “ན་གཞོན་ཚོར་མཁོ་བ་ནི་དཔེ་དེབ་སྟེང་གི་ཤེས་བྱ་རྐྱང་བ་
སྦྱངས་པ་དང་གཞན་གྱི་བཀའ་སློབ་འདྲ་མིན་ལ་ཉན་རྒྱུ་ཁོ་ན་ཙམ་
མ་ཡིན་པར། རང་ཉིད་ཀྱི་ལས་བཀུར་བསམ་བློ་དང་གོང་རིམ་གྱི
མངགས་བཅོལ་དེ་མགྱོགས་མྱུར་ངང་བསྒྲུབ་རྒྱུ་དང་། བློ་རྩེ་གཅིག་
སྒྲིམ་སྒོས་ལས་ཀ་དེ་འགྲུབ་པར་བྱ་རྒྱུ་སྟེ་འཕྲིན་གྷར་སེ་ཡཱ་ལ་སྤྲོད་རྒྱུ་
དེ་རེད།” ཅེས་བཤད་པ་ལྟར་རོ།།
མཐའ་འཁོར་གྱི་མི་རྣམས་དང་འདྲ་བར། ལོ་བཅུ་ལ་སོན་པ་ནས་
སློབ་ཆེན་ནས་མཐར་ཕྱིན་པའི་བར། ངས་སྤྱི་ཚོགས་ཐོག་ཏུ་ལས་
ཀ་འདྲ་མིན་བསྒྲུབས་མྱོང་ལ། ལྕགས་རྟ་ཞིག་བཞོན་ནས་ཁྱིམ་ཚང་
རེ་རེར་སྒོ་ཉུལ་བྱས་ནས་ཚིག་མཛོད་འཚོང་ཐབས་བྱས་མྱོང་ལ། ད་
19

བོད་འགྱུར་རིག་གནས་དཔེ་ཚོགས།
དུང་ལོ་ཞིག་ལ་མཛེས་མ་འདེམ་པའི་འགྲན་བསྡུར་ཞིག་ལ་ལས་ཀ་
བསྒྲུབས་མྱོང་། ངའི་ལས་འགན་ནི་མངག་ཉོ་བྱས་ཤིང་རིན་གོང་མ་
སྤྲད་པའི་འཛིན་ཡིག་རྣམས་ཕྱིར་བསྡུ་རྒྱུ་དེ་ཡིན་ལ། འཛིན་ཡིག་དེ་
དག་ལས་མང་ཆེ་བ་ཞིག་མི་དར་མ་ཚོར་དྲིལ་བསྒྲགས་ཀྱིས་མགོ་
རྨོངས་ནས་མངགས་ཉོ་བྱས་ཀྱང་། ལྟ་འདོད་མེད་པས་རིན་གོང་མ་
སྤྲད་པ་རེད། དེ་ལས་གཞན་ང་ཁྱིམ་ཚང་འགའ་རུ་སོང་ནས་གྲངས་
རིག་གི་ཁྱིམ་ཞུ་དགེ་རྒན་བྱས་པ་དང་། ཚོང་ཁང་གི་དངུལ་རྩིས་དང་
དངུལ་གཉེར།ལོ་ཆུང་བྱིས་པའི་དམག་མིའི་རྩལ་ཁྲིད་པའི་ལས་འགན་
བཅས་ཁུར་མྱོང་།སློབ་ཆེན་གྱི་སློབ་མཐར་ལེགས་པར་ཕྱིན་ཆེད།ངས་
མི་གཞན་ལ་གད་བདར་བྱེད་རོགས་དང་ཁང་མིག་ནང་གི་དངོས་པོ་
བསྡུ་གསོག་བྱེད་རོགས་ཀྱང་བྱས་མྱོང་།
འདི་དག་ལས་མང་ཆེ་བ་ཞིག་ཆེས་སྤྱིར་བཏང་དང་གླ་ཕོགས་
ཀྱང་མཐོན་པོ་མེད་པའི་ལས་ཀ་དག་རེད་ལ། རང་ཉིད་ཀྱིས་རིན་ཐང་
མེད་པར་འདོད་པའི་ལས་ཀའང་རེད། ཡིན་ནའང་། མཐའ་མར་ངས་
རང་ཉིད་འཕྱུགས་འདུག་པ་ཧ་གོ་བྱུང་། ལས་ཀ་དེ་དག་གིས་ཤུགས་
རྐྱེན་ཐེབས་པའི་འོག་ང་ལ་སློབ་སྟོན་དང་གོ་སྐབས་རིན་ཐང་ཅན་ཐོབ་
ལ༑ ལས་ཀའི་ཁོར་ཡུག་དང་གོ་སའི་མཐོ་དམན་གང་འདྲ་ཞིག་ཡིན་
རུང་། ཡོད་ཚད་ལས་རིན་ཐང་ལྡན་པའི་བྱ་བ་མང་བོ་ཞིག་ཤེས་ཐུབ།
ངས་ཚོང་ར་ནས་དངུལ་རྩིས་ཀྱི་ལས་ཀ་གཉེར་བར་དཔེར་བཞག་
20

གྷར་སེ་ཡཱ་ལ་སྤྲིངས་པའི་འཕྲིན།
ནས་བཤད་ན། རང་ཉིད་ཀྱི་བགོས་སྐལ་དུ་གྱུར་བའི་ལས་ཀ་སྟེ་དངུལ་
རྩིས་ཀྱི་ལས་ཀ་ལེགས་པོར་སྒྲུབ་ཀྱིན་ཡོད་པས། དུས་ཡུན་རིང་བོའི་
ནང་དུ་རང་ཉིད་གླ་བ་བཟང་པོ་ཞིག་ཡིན་པར་འདོད་མོད། རྗེས་མར་
དོན་དག་ཅིག་བྱུང་ནས་ངའི་བསམ་ཚུལ་རྩ་བ་ནས་འགྱུར་སོང་།
ཉིན་ཞིག ངས་ལས་གྲོགས་དང་ཁ་བརྡ་གློད་བཞིན་པའི་སྐབས་
སུ༑ སྤྱི་གཉེར་བ་ཞིག་ནང་དུ་ཐོན་བྱུང་། ཁོས་ཕྱོགས་བཞིར་ཅིག་
བལྟས་ཤིང་། ང་ལ་ཁོའི་རྗེས་སུ་འདེད་དུ་བཅུག ཁོས་སྐད་ཆ་ཅི་ཡང་
མི་བཤད་པར་ཚོང་སྒྲོམ་གྱི་མདུན་དུ་སོང་སྟེ། ལག་འགུལ་ནས་མངག་
ཉོ་བྱས་ཟིན་པའི་ཚོང་ཟོག་དག་བསྡུ་གསོག་བྱས་ཤིང་། ཡང་ཟས་
རིགས་ཁུལ་དུ་སོང་ནས་ཟོག་ཉོའི་འདྲུད་འཁོར་སྟོང་པར་བྱས་སོང་།
སྤྱི་གཉེར་བའི་བྱེད་ལུགས་བྱེད་སྟངས་ཀྱིས་ང་ལ་ཧང་སངས་བར་
བཅུག་ཅིང་། གློ་བུར་དུ་རྟོགས་པ་སད་བྱུང་། ང་རང་ཧང་སངས་དོན་
ནི་ཁོང་དང་འགྲོགས་ནས་ལས་ཀ་དེ་བསྒྲུབ་དགོས་པས་མ་ཡིན་པར།
སྔོན་ཆད་ང་ལ་ལས་ཀ་འདི་བསྒྲུབ་དགོས་པར་བཤད་མཁན་མ་ཡོད་
པས་ཡིན།
དོན་དག་ཆུང་ཆུང་འདི་ལས་ང་ལ་མི་ཚེ་གང་བོར་ཕན་ཐོགས་
ཡོད་པའི་ཉམས་མྱོང་ཞིག་ཐོབ་སོང་། དེས་ང་རང་གླ་བ་ཕུལ་དུ་བྱུང་
བ་ཞིག་ཏུ་བསྒྱུར་བར་མ་ཟད། ད་དུང་ང་ལ་ཇི་ལྟར་ལས་ཀ་ཆུང་ཆུང་
རེ་རེའི་ཁྲོད་ནས་སྔར་ལས་ལྷག་པའི་ཤེས་བྱ་མང་བོ་ཞིག་འཚོལ་ཚུལ་

བོད་འགྱུར་རིག་གནས་དཔེ་ཚོགས།
བསླབས་བྱུང་།
རང་ཉིད་ཀྱི་བགོས་སྐལ་དུ་གྱུར་བའི་ལས་ཀའི་ཐད་ལ་རང་འགན་
གཙང་སྒྲུབ་བྱ་དགོས་པར་མ་ཟད། སྔར་ལས་ལྷག་པའི་རང་སྐུལ་དང་
རྩེར་སོན་ཐུབ་པར་བྱ་དགོས།
ཐེངས་འདིའི་ཕན་པ་ཡིས་རང་གི་སྔོན་ཆད་ཅང་མ་རེད་འདོད་
པའི་ལས་ཀ་དག་རིན་ཐང་ལྡན་པར་གྱུར་སོང་ལ། ངས་རང་གི་ལས་
ཀར་བློ་རྩེ་གཅིག་ཏུ་གཞོལ་དུས། རང་ཉིད་ཀྱིས་ཀྱང་ཤེས་བྱ་མང་བོ་
ཞིག་རྟོགས་ཀྱིན་འདུག་ལ། རང་ཉིད་ལ་ཐོབ་པའི་གྲུབ་འབྲས་ཀྱང་ཇེ་
མང་རེད།
རྗེས་མར་ང་ཚོང་ར་དེ་དང་བྲལ་ཞིང་སློབ་ཆེན་འགྲིམ། དུས་ཡུན་
དེའི་བརྒྱུད་རིམ་གྱིས་ངའི་མི་ཚེ་དང་ལས་ཀར་མཚོན་ནས་བཤད་ན།
ཤུགས་རྐྱེན་ཟབ་མོ་བཞག་ཡོད་ལ། ང་རང་ཉིད་དང་འབྲེལ་མེད་ཀྱི་
ལས་ཀར་དོ་སྣང་མི་བྱེད་མཁན་ཞིག་ནས། འགན་འཁྲིའི་བསམ་བློ་
ལྡན་པའི་མི་ཞིག་དང་རང་གི་སློབ་ཆེན་གྱི་འཚོ་བའང་མཚར་སྡུག་
ལྡན་པ་ཞིག་ཏུ་བསྒྱུར། ད་དུང་ཞོར་ལས་དང་དངོས་སྦྱོང་ནི་རང་གི་མ
འོངས་པའི་ལས་ཀའི་འཕེལ་རྒྱས་དང་གོ་སྐབས་འཚོལ་སའི་རྨང་རྐང་
ཡིན་པ་ཧ་གོ་རུ་བཅུག
མཐར་ཕྱིན་རྗེས། ང་རང་སྤྱི་གཉེར་བ་ཞིག་གམ་དོ་དམ་པ་ཞིག་
ཏུ་གྱུར། ངས་སྔར་བཞིན་འབད་བརྩོན་ངང་བསྒྲུབ་དགོས་པའི་ལས་
22

གྷར་སེ་ཡཱ་ལ་སྤྲིངས་པའི་འཕྲིན།
ཀ་རྣམས་འཚོལ་གྱིན་ཡོད་ལ། མུ་མཐུད་དུ་གཞན་ལས་བརྒལ་བར་
འབད་པ་བྱས་པ་ཡིན། ངས་རང་ཉིད་སྦྱིན་བདག་གཞན་དང་མི་འདྲ་
བ་ཞིག་ཏུ་བསྒྱུར་བར་མ་ཟད། རང་ཉིད་གཞན་ལས་ཀྱང་འབུར་དུ་ཐོན་
པ་ཞིག་ཏུ་བསྒྱུར།
ལས་ཀའི་དོན་གཉེར་ཁྲོད་ནས་འུ་ཚོས་ནམ་རྒྱུན་རང་འགུལ་
རང་བཞིན་ཟེར་བའི་ཐ་སྙད་ཅིག་ཐོས་ལ། ཅི་ཞིག་ལ་རང་འགུལ་རང་
བཞིན་ཟེར་ཞེ་ན། དེ་ནི་གཞན་གྱིས་ཁྱོད་ལ་བཀའ་མ་དབབ་པ་དང་
བཙན་ཤེད་ཀྱང་མ་བྱས་པར། རང་འགུལ་མ་ཟད་གཟེངས་སུ་ཐོན་པའི་
སྒོ་ནས་ལས་ཀ་སྒྲུབ་པ་ལ་ཟེར།
ད་དུང་མི་འདི་འདྲིའི་རིགས་ཤིག་ཡོད་དེ། ཁོང་ཚོར་གཞན་གྱིས་
ཡང་དང་བསྐྱར་དུ་ནན་བཤད་བྱས་རྗེས་ད་གཟོད་ལག་འགུལ་བ་རེད།
མི་འདིའི་རིགས་ལ་གཟེངས་བསྟོད་ཐོབ་མི་སྲིད་ལ་དངུལ་ལོའང་ཐོབ་
མི་སྲིད།
གཞན་ད་དུང་མི་འདི་འདྲའི་རིགས་ཤིག་ཡོད་དེ། ཁོ་ཚོས་ཉམ་
ཐག་དབུལ་ཕོངས་ཀྱི་གནས་སུ་ལྷུང་དུས་མ་གཏོགས་ལས་ཀ་སྒྲུབ་
མི་ཤེས་ལ། མི་འདི་འདྲའི་རིགས་རྣམས་ཚེ་གང་བོར་དབུལ་ཕོངས་ཀྱི་
མཐའ་མཚམས་སུ་སྡོད་པ་དང་། ཁོ་ཚོས་ཚེ་གཅིག་གི་དུས་ཚོད་མང་
ཆེ་བར་རླུང་རྟ་རྒྱུག་པར་རེ་སྒུག་བྱེད་པ་རེད།
འོན་ཀྱང་། གོང་དུ་བཤད་ཟིན་པའི་མི་དེ་དག་ལས་ཀྱང་ངན་པ་ཐ་
23

བོད་འགྱུར་རིག་གནས་དཔེ་ཚོགས།
ཤལ་གྱི་རིགས་ཤིག་ཡོད། མི་ཞིག་ཁོང་ཚོའི་མདུན་དུ་སོང་ནས་ཇི་ལྟར་
བྱ་དགོས་པ་དང་། འགྲམ་དུ་བསྡད་ནས་སྐུལ་འདེད་བྱས་ཀྱང་། ལས་
ཀ་ལེགས་འགྲུབ་མི་ཡོང་བའི་རིགས་ཤིག་ཡོད། མི་འདིའི་རིགས་རྒྱུན་
མི་ཆད་པར་ལས་ཤོར་གྱི་བར་ཆད་དང་གཞན་གྱི་མཐོང་ཆུང་གི་མིག་
མདངས་ལས་ཐར་མི་སྲིད།
ཁྱོད་རིགས་གང་དུ་གཏོགས་སམ།

མཐའ་འཁྱོངས་བར་བྱེད་པའམ་ཡང་ན་
བློས་གཏོང་བ།
ལིན་ཁེན་གྱི་འཕྲིན་ཡིག་དང་འཆད་ཁྲིད་ཡིག་ཆ་ཡོད་ཚད་བོར་
བརླག་ཏུ་སོང་ནའང་། དམག་དཔོན་ཧུའུ་ཁུ་ལ་བསྐུར་བའི་འཕྲིན་དེ་ད་
ལྟའང་ཉར་ཡོད་ན། འུ་ཚོས་ལྕགས་ལམ་ཤིང་བཟོ་བའི་བསམ་བློའི་གོ་
རྟོགས་བླ་ན་མེད་པ་དེ་གསལ་བོར་རྟོགས་ནུས།
འཕྲིན་ཡིག་འདི་བརྒྱུད་ནས་འུ་ཚོས་ལིན་ཁེན་གྱི་སྙིང་སྟོབས་
ལ་རྒྱུས་ལོན་བྱེད་ནུས་པར་མ་ཟད། ཁོང་གིས་མི་གཞན་ལ་ཇི་ལྟར་
སྣེ་ཁྲིད་པའང་མཐོང་ཐུབ་བོ།། འཕྲིན་ཡིག་འདིས་མི་རྣམས་ལ་ལྷག་
བསམ་ཟོལ་མེད་དང་བྱམས་བརྩེ།ཤེས་རབ།བབ་བརླིང༌།སྐྱེས་ཐོབ་ཀྱི
ཕྱི་འབྲེལ་ནུས་པ། ཡངས་བའི་བློ་ཁོག་བཅས་བསྟན་འདུག
དེའི་སྔ་རོལ་དུ་དམག་དཔོན་ཧུའུ་ཁུས་རྩུབ་སྤྱོད་ཀྱིས་རང་གི་
དམག་སྤྱི་སྟེ། སྲིད་འཛིན་ལིན་ཁེན་ལ་དཔུང་འཇུག་བྱས་པ་རེད། དེ་
དང་བསྟུན་ནས་ཁོས་རང་གི་དབུ་ཁྲིད་པའོ་ཨིན་སའེ་ཏི་ལའང་བརྙས་
བཅོས་བྱས། ཡིན་ནའང་། ལིན་ཁེན་གྱིས་རྩ་བ་ནས་སེམས་སུ་མ་
25

བོད་འགྱུར་རིག་གནས་དཔེ་ཚོགས།
བཟུང་། ཁོས་ཧུའུ་ཁུ་ཡི་དམག་དོན་ཐད་ཀྱི་འཇོན་ནུས་ལ་ཡིད་ཆེས་
པར་མ་ཟད། ལེགས་ཕྱོགས་ཡོད་ཚད་ཕྱིར་ངོམ་དུ་བཅུག་ཅིང་། ཁོ་ཡར་
འཐེན་ནས་པའོ་ཨིན་སའེ་ཏི་ཡི་ཚབ་བྱེད་དུ་བཅུག བཤད་ཐབས་
གཞན་ཞིག་བཀོལ་ནས་བཤད་ན། གོ་ལོག་ཐེབས་ཡུལ་གྱི་མི་དེས་
རང་ཉིད་ལ་གོ་ལོག་བྱེད་མཁན་གྱི་མི་དེ་ཡར་འཐེན་ཞིང་། དེར་རང་གི་
གྲོགས་པོའི་ཚབ་བྱེད་དུ་བཅུག་པ་རེད།
ལིན་ཁེན་གྱིས་ཕྱོགས་ཡོངས་ལ་བསམ་བློ་བཏང་ཞིང་། རང་སྒེར་
གྱི་ཆགས་སྡང་སྣང་མེད་དུ་བཞག དེ་འདྲ་བྱེད་དོན་ཡང་ཁོས་ཡར་
འཐེན་པའི་མི་དེའི་གནས་ཚུལ་ངོ་མར་རྒྱུས་ལོན་བྱུང་ཞིང་། མི་དེར་བྱ་
དངོས་ལ་ཁ་ལོ་བསྒྱུར་རྒྱུའི་ནུས་ཤུགས་ཡོད་པ་ཧ་གོ་བས་ཡིན། ལིན་
ཁེན་གྱིས་ཞི་དུལ་ངང་རིང་གི་རྣམ་འགྱུར་ཞིག་བཟུང་ནས་ཧོའུ་ཁུར་
འཕྲིན་ཡིག་བྲིས་ཤིང་། བློ་གྲོས་ལྡན་པའི་སྒོ་ནས་ཁོང་གཉིས་བར་གྱི་
འགལ་འདུ་མེད་པར་བཟོས།
གཤམ་དུ་འུ་ཚོས་འཕྲིན་ཡིག་འདི་ཐེངས་གཅིག་བཀླག་པར་བྱ།
སྤྱི་ཆུང་ཧོའུ་ཁུ་ལགས།
ངས་ཁྱེད་ཕོ་ཐུའོ་མ་ཁོ་དམག་གི་བཀའ་འཛིན་དུ་བསྐོས་པ་ཡིན། ངས་
འདི་ལྟར་བསྒྲུབས་དོན་ལ་རྒྱུ་མཚན་གྱ་ནོམ་པ་ཞིག་ཡོད། ཡིན་ནའང་། ཁྱེད་
26

གྷར་སེ་ཡཱ་ལ་སྤྲིངས་པའི་འཕྲིན།
ཀྱིས་ཧ་གོ་དགོས་པ་ཞིག་ནི། ཁྱེད་ཀྱི་ལས་ཀ་སྒྲུབ་སྟངས་ལ་ལ་ཞིག་ངའི་
བློར་དེ་འདྲ་འབབ་ཀྱིན་མེད།
དཔའ་ཞིང་འཐབ་ལ་མཁས་པའི་དམག་མི་ཞིག་གི་ཆ་ནས། ངས་ཁྱེད་
ལ་བརྩི་བཀུར་ཆེན་པོ་བྱེད།
རང་ཉིད་ཀྱི་ལས་ཀ་དང་ཆབ་སྲིད་གཉིས་མཉམ་དུ་མི་བསྲེ་བས། ངས་
ཁྱེད་ལ་ཡིད་ཆེས་ཆེན་པོ་བཟུང་ཡོད། ཁྱེད་ཀྱིས་རང་ཉིད་ཀྱི་དམག་མིའི་
ལས་འགན་བརྟན་སྲུང་བྱེད་ཚུལ་ཐད།ངས་བལྟས་ན་ཁྱེད་ཡང་དག་རེད།
ཁྱེད་རང་ཉིད་ལ་ཡིད་ཆེས་ཧ་ཅང་ཆེན་པོ་འདུག འདི་འདྲའི་གཤིས
རྒྱུད་འདི་མ་ཡོད་ཐབས་མེད་ཅིག་ཡིན་ནའང་། རིན་ཐང་ལྡན་པ་ཞིག་ཡིན་
དགོས།
ཁྱེད་ནི་མི་དཔའ་སེམས་ཅན་ཞིག་རེད། གལ་ཏེ་འོས་འཚམ་ངང་ཚོད་
འཛིན་ནུས་ན། ཕན་པ་ཆེན་པོ་འདུག ཡིན་ནའང་། ངའི་སེམས་སུ་པའོ་
ཨིན་སའེ་ཏིས་དམག་དཔུང་ལ་འགོ་འཁྲིད་བྱེད་པའི་དུས་ཡུན་ཁྲོད། ཁྱེད་ཀྱི་
དཔའ་སེམས་བཀག་འགོག་ཅིག་ཏུ་གྱུར་འདུག་སྙམ། རྒྱལ་ཁབ་དང་འཐབ་
འཛིང་གི་བྱས་རྗེས་གཟེངས་སུ་ཐོན་ཞིང་། བརྩི་བཀུར་བྱེད་འོས་པའི་དམག་
དཔོན་ཆེན་པོ་གཉིས་ལ་མཚོན་ན། འདིའི་ཕྱོགས་ནས་ཁྱེད་ཀྱིས་ནོར་འཁྲུལ་
ཆེན་པོ་ཞིག་བཟོས་འདུག
ཉེ་ལམ། ངས་ཁྱེད་ཀྱིས་དམག་དཔུང་དང་སྲིད་གཞུང་ཚང་མར་སྒེར་
གཅོད་པ་མཁོ་ཞེས་པའི་ལྟ་ཚུལ་ཞིག་ཁྱབ་བསྒྲགས་བྱས་པ་ཐོས་བྱུང༌།
27

བོད་འགྱུར་རིག་གནས་དཔེ་ཚོགས།
གཏམ་འདི་བདེན་པ་ཡིན་པར་ང་ཡིད་ཆེས་ཡོད། ངས་ཁྱེད་ལ་འགན་ཆེན་
པོ་བསྐུལ་བའི་རྒྱུ་མཚན་ཉུང་ཙམ་འདིའི་སྟེང་ན་ཡོད་མོད། འདི་རྐྱང་པའང་
མ་ཡིན། དེ་ལས་གལ་ཆེ་བ་ཞིག་ནི་ངས་བལྟས་ཡོང་ན། གྲུབ་འབྲས་ཆེ་བའི་
སྤྱི་ཆེའི་དམག་དཔོན་ཞིག་ཡིན་ན། ད་གཟོད་སྒེར་གཅོད་པར་འགྱུར་ཐུབ་
པར་སྙམ། ད་སྐབས། ངས་ཁྱེད་ལ་དབང་སྒྱུར་བའི་ཁེ་དབང་ཤོར་ཉེན་ལ་
འཕྲད་ཀྱང་། དམག་དོན་ཐད་ནས་རྒྱལ་ཁ་ཞིག་ལེན་པའི་རེ་འདུན་བཅོལ།
སྲིད་གཞུང་གིས་ནུས་པ་ཡོད་ཚོད་ཀྱིས་ཁྱེད་ལ་རྒྱབ་སྐྱོར་བྱེད། སྔོན་ཆད་ཀྱི་
དམག་སྤྱི་རྣམས་དང་འདྲ་བར་ཕྱོགས་རིས་མེད་པའི་སྒོ་ནས་རྒྱབ་སྐྱོར་བྱེད།
ཁྱེད་ཀྱིས་རང་ཉིད་ཀྱི་དཔོན་པོར་སྐོན་བཙུགས་ནས་ཁོའི་སེམས་ཁམས་ལ་
ཤུགས་རྐྱེན་ཐེབས་སུ་འཇུག་པའི་གོམས་སྲོལ་དེ་ཁྱེད་ཀྱི་ལུས་ཐོག་ཏུ་ཐིག་
པའི་སེམས་ཁྲལ་སྐྱེ་ཡོང་། ངས་རང་ནུས་ཅི་ལྕོགས་ཀྱིས་ཁྱེད་ལ་དེ་ཚོད་
འཛིན་བྱེད་རོགས་བྱ། གལ་ཏེ་རྒྱ་ཡན་ལང་ཤོར་དུ་བཏང་ན། ནེ་ཕོའོ་ལན་
འདས་ལོག་བརྒྱབ་ཀྱང་བྱེད་ཐབས་གང་ཡང་མེད་པ་རེད།
ད་ལྟ། འདི་འདྲའི་འཚབ་འཚུབ་ངང་ཐུང་བློས་བཏང་ནས། དཔའ་ངར་
ཞུམ་མེད་ངང་མདུན་དུ་བསྐྱོད་དེ།རྒྱལ་ཁ་བརྩོན་ལེན་བྱེད་དུ་སོང་།
ལིན་ཁེན་གྱིས།
ཝ་ཧྲིང་ཐོན་དུ།
༡༨༦༣ལོའི་ཟླ༡ཚེས༢༦ཉིན།
28

གྷར་སེ་ཡཱ་ལ་སྤྲིངས་པའི་འཕྲིན།
འཕྲིན་ཡིག་གི་ནང་དུ་འུ་ཚོས་བསམ་བློ་གཏིང་ཟབ་མོ་གཏང་
དགོས་ས་ཞིག་འདུག་ལ། དེས་གནས་ཚུལ་ཞིག་ཤུགས་སུ་བསྟན་
འདུག དེ་ནི་དུག་གིས་བཟུང་བའི་ས་ཞིང་ཞིག་ཏུ་ལུང་ཁེའུ་དང་འདྲ་
བའི་སྲོག་ལ་ཐུག་པའི་སྐྱེ་དངོས་ཤིག་སྐྱེས་པ་དང་མཚུངས། འདིར་
ངས་གོ་ས་ང་ཚོ་ལས་མཐོ་བ་ལ་འཕྱ་སྨོད་དང་དེའི་སྐྱོན་ཆ་འཚོལ་བ།
འཁང་ར་དང་མཐའ་དཔྱོད་བྱེད་པའི་གོམས་སྲོལ་ཅན་ལ་ཟེར་བ་ཡིན།
མི་སུ་ཞིག་ཡིན་རུང་། བྱ་བ་གང་ཞིག་བསྒྲུབ་འདོད་སྐྱེས་དུས།
ངེས་པར་དུ་སྐྱོན་བརྗོད་དང་སྐུར་འདེབས། རྨས་སྐྱོན། གོ་ལོག་བཅས་
ཐེབས་སྲིད། དཀའ་སྡུག་ནི་རྒྱལ་ཁའི་ཕྱོགས་སུ་བསྐྱོད་དུས་ངེས་པར་
དུ་བརྒྱུད་དགོས་པའི་ལམ་བུ་ཞིག་ཡིན། ཡིན་ནའང་། རང་ཉིད་ཁྱད་
དུ་འཕགས་པ་ཞིག་ཡིན་པར་བདེན་དཔང་བྱ་དགོས་དོན་མེད་ལ།
རང་ཉིད་མི་ཕུལ་དུ་བྱུང་བ་ཞིག་ཡིན་པའི་བདེན་དཔང་ལེགས་ཤོས་
ནི་རང་ཚོད་རང་གིས་ཟིན་རྒྱུ་དེ་རེད། ལིན་ཁེན་གྱིས་དེ་ལྟར་བྱེད་
ཐུབ་སོང་ལ། ཁོའི་སེམས་སུ་མི་རེ་རེ་འཇིག་རྟེན་འདིར་འཚོས་པར་
རྒྱུ་མཚན་རེ་ཡོད་པར་འདོད། འོན་ཀྱང་། ཁོས་ཧུའུ་ཁུ་ལ་རང་གིས
བཏབ་པའི་ས་བོན་ངན་པ་དེར་འབྲས་བུའང་དེ་དང་འདྲ་བ་ཞིག་ཡོད་
པ་ཧ་གོ་རུ་བཅུག “གལ་ཏེ་རྒྱ་ཡན་ལང་ཤོར་དུ་བཏང་ན་ནེ་ཕོའོ་ལན་
འདས་ལོག་བརྒྱབ་ཀྱང་བྱེད་ཐབས་གང་ཡང་མེད་པར།” ཧུའུ་ཁུ་ཡི་
བྱས་ཉེས་ཀྱིས་ཁོ་རང་ཉིད་ལ་གནོད་སྐྱོན་ཐེབས་ཤིང་། གཞན་ལའང་
29

བོད་འགྱུར་རིག་གནས་དཔེ་ཚོགས།
གནོད་འཚེ་ཆེན་པོ་ཕོག་པ་རེད། ཡིན་ནའང་། གནོད་འཚེ་ཕོག་ཡུལ་
ཆེས་ཆེ་བ་དེ་སྔར་བཞིན་ཁོ་རང་ཉིད་ཡིན།
ཉེ་ཆར། ང་རང་གུང་སེང་བཏང་ནས་ཕ་ཡུལ་དུ་འགྲོ་བཞིན་པའི་
ཡེའེ་ལོའུ་སློབ་ཆེན་གྱི་སློབ་མ་ཞིག་ལ་འཕྲད་ཅིང་། ངས་ཁོས་ཡེའེ་
ལོའུ་ཡི་སྙིང་སྟོབས་ཀྱི་འཐུས་མི་ངོ་མ་ཞིག་རྩ་བ་ནས་བྱེད་མི་ཐུབ་
ཞེས་བཤད་ཐུབ། སློབ་མ་འདིའི་ཁོག་པའི་ནང་དུ་སློབ་གྲྭའི་ལམ་
ལུགས་ལ་མ་རང་བའི་གཏམ་གྱིས་ཁེངས་ཤིང་། སྐད་ཆའི་ནང་དུ་སྐྱོན་
བརྗོད་དང་འཁང་ར་ཡིས་ཁེངས་འདུག ཐ་ན་སློབ་གཙོ་ཡང་ཁོའི་སྐྱོན་
བརྗོད་བྱ་ཡུལ་གྱི་ཁྱབ་ཁོངས་ལས་ཐར་ཐུབ་ཀྱི་མི་འདུག ཁོས་དོན་
དངོས་རབ་དང་རིམ་པ་དང་། གཞི་གྲངས་སྦྲགས་པའི་དུས་ཚོད་དང་
ས་གནས་བཅས་དཔེར་བརྗོད་དེ་གསོན་ཉམས་ལྡན་པའི་ངང་ནས་
ལུང་དྲངས།
ཡིན་ནའང་། མགྱོགས་མྱུར་ངང་ངས་གནད་དོན་ཞིག་ཧ་གོ་
སོང་། གནད་དོན་ཡོད་ས་དེ་ཡེའེ་ལོའུ་སློབ་ཆེན་མ་ཡིན་པར་ན་
གཞོན་རང་ཉིད་ཡིན་པ་རེད། བསམ་བློའི་སྟེང་ནས་ཁོ་རང་ཉིད་སློབ་
གྲྭ་དེའི་ཕྱོགས་གང་ཐད་ལའང་མི་དོ་བས། རང་ཉིད་ལ་སློབ་གྲྭ་དེ་
ལས་ཁེ་ཕན་གང་ཡང་ཐོབ་མི་ཐུབ་པ་རེད། ཡེའེ་ལོའུ་ལེགས་པོ་ཀུན་
རྫོགས་ཀྱི་སློབ་གྲྭ་ཞིག་མིན་ཀྱང་སྲིད་ལ། ལྟ་བ་འདི་སློབ་གཙོ་ཧྭ་ཏི་ལེ་
དང་ཡེའེ་ལོའུ་ཡི་མི་སྣ་གཞན་དག་གིས་ཀྱང་ཁས་ལེན་བྱེད་སྲིད་སྙམ།
30

གྷར་སེ་ཡཱ་ལ་སྤྲིངས་པའི་འཕྲིན།
ཡིན་ནའང་། ཡེའེ་ལོའུ་རང་ཉིད་ལའང་རང་ཉིད་ཀྱི་ཐུན་མོང་མ་ཡིན་
པའི་ལེགས་ཆ་ཡོད་སྲིད་ལ། ལེགས་ཆ་དེ་དག་གང་ལེགས་སྒོས་བེད་
སྤྱོད་ཐུབ་མིན་སློབ་མ་རང་ཉིད་ལ་རག་ལས་འདུག
གལ་ཏེ་ཁྱོད་སློབ་ཆེན་སློབ་མ་ཞིག་ཡིན་ན། སློབ་གྲྭའི་ད་ཡོད་
ཀྱི་ཐོན་ཁུངས་ཡོད་ཚད་གང་ལེགས་སྒོས་བེད་སྤྱོད་དགོས་ལ། བཏང་
བ་ཡོད་ན་ད་གཟོད་ཕྱིར་འོང་ཡོད་ཟེར་བ་ལྟར། སྙིང་ཐག་པ་ནས་
སློབ་གྲྭར་ཡི་རང་དང་ལྷག་བསམ་རྣམ་དག་གི་བསམ་བློ་བཟུང་ན་ད་
གཟོད་གྲུབ་འབྲས་ཡོད་སྲིད། རང་ཉིད་ཀྱི་སློབ་གྲྭ་རང་གི་ང་རྒྱལ་དུ་
བཟུང་ནས། ལས་ལ་བརྩོན་པའི་དགེ་རྒན་དང་ཕྱོགས་གཅིག་ཏུ་འགྲེང་
འདུག་དགོས། གལ་ཏེ་སློབ་གྲྭར་ད་དུང་མི་འདང་ས་ཡོད་ན། ཉིན་རེ་
བཞིན་སློབ་ལ་བརྩོན་པ་དང་མི་གཞན་གྱི་མིག་དཔེར་འོས་པའི་མི་རེ་
བཅོས་ནས། ཕྱར་བ་གྲུ་འདེགས་ཀྱི་ཚུལ་དུ་སློབ་གྲྭ་འཛིན་སྐྱོང་ཡག་པོ་
དང་། རང་ཉིད་ཀྱི་ལས་དོན་ལེགས་པར་བསྒྲུབ་དགོས།
གལ་ཏེ་ཁྱོད་ཀྱིས་ལས་འགན་བཞེས་སའི་སྤྱི་གཉེར་ཁང་
འཁོར་སྐྱོད་རྒྱུན་ལྡན་མིན་པ་དང་སྦྱིན་བདག་ཨུ་ཚུགས་ཚ་པོ་ཅན་
ཞིག་ཡིན་ན། ཆེས་ལེགས་པའི་བྱེད་ཐབས་ནི་རང་རློམ་དང་བློ་བདེ་
ཞེ་ལྷོད་ངང་སྦྱིན་བདག་གི་མདུན་དུ་སོང་ནས། ཁོར་ཁྱོད་ནི་མི་ཨུ་
ཚུགས་ཅན་ཞིག་རེད། ཁྱོད་ཀྱི་དོ་དམ་ཐབས་ལམ་གནས་ལུགས་དང་
མི་མཐུན་པ་རེད་ཅེས་བཤད་པ་དང་། ད་དུང་རང་ཉིད་ཀྱི་བསྒྱུར་བཅོས་
31

བོད་འགྱུར་རིག་བ་ནས་དཔེ་ཚོགས།
བསམ་འཆར་བཅས་བཏོན་ཆོགཁྱོད་ཀྱིས་ཐ་ན་རང་མོས་འགན་ལེན་
གྱི་སྒོ་ནས་ཁོའི་གཞན་གྱིས་རྟོགས་དཀའ་བའི་དོ་དམ་ཟགས་སྒོ་ལ་
གཙང་སེལ་ཐེངས་གཅིག་བྱས་ཆོག
འཕྲལ་མར་མདུན་དུ་སྐྱོད་དང་། གལ་ཏེ་རྒྱུ་རྐྱེན་སྣ་ཚོགས་ཀྱི་
དབང་གིས་ཁྱོད་རང་རང་ཉིད་ཀྱི་དམིགས་ཡུལ་དེར་ཐོན་ཐབས་བྲལ་
ན༑ རྒྱུན་འཁྱོངས་དང་བློས་བཏང་གཉིས་ལས་གདམ་གསེས་བྱོས།
ཁྱོད་ཀྱིས་དེ་གཉིས་ལས་གཅིག་མ་གཏོགས་འཛིན་མི་ཐུབ་པས། ད་ལྟ་
ནས་གདམ་གསེས་བྱོས།
གལ་ཏེ་ཁྱོད་ཀྱིས་མི་གཅིག་ལ་ལས་དོན་བསྒྲུབས་ན། གནམ་
བདག་གི་མིང་ངོས་ནས་ཁོའི་ཆེད་དུ་ལས་ཀ་སྒྲུབས། གལ་ཏེ་ཁོས་
ཁྱོད་ལ་གླ་ཕོགས་སྤྲད་ནས་ཁྱོད་ཀྱི་ལྟོ་གོས་ཀྱི་གནད་དོན་སེལ་ན།
ཁྱོད་ཀྱིས་ཀྱང་ཁོའི་ཆེད་དུ་ལས་ཀ་ལེགས་པོར་སྒྲུབས། ཁོར་བསྟོད་
བསྔགས་དང་རྒྱབ་སྐྱོར་བྱས་ཏེ། ཁོ་དང་ཁོའི་ཚབ་བྱས་པའི་ལས་
ཁུངས་ཀྱི་ཕྱོགས་སུ་འགྲེང་ནས་སྡོད།
གལ་ཏེ་ངས་མི་ཞིག་གི་ཆེད་དུ་ལས་ཀ་བསྒྲུབས་ན། འགྱོད་
སེམས་མེད་པའི་སྒོ་ནས་ལས་ལ་ཧུར་བརྩོན་བྱེད་སྲིད་པ་ལས། སྐབས་
རེར་ཁོར་རྒྱབ་སྐྱོར་དང་མཚམས་རེར་ངོ་རྒོལ་བྱེད་མི་སྲིད་སྙམ། གལ་
ཏེ་བློ་གཅིག་སེམས་གཅིག་དང་རྒྱུན་འཁྱོངས་ལྷོད་མེད་བྱེད་མི་ཐུབ་ན།
ཅི་ཡང་མི་བསྒྲུབ་པར་བསྡད་ན་ལེགས།
32

གྷར་སེ་ཡཱ་ལ་སྤྲིངས་པའི་འཕྲིན།
གཞུང་དྲང་སྲང་ཕྱེད་ཀ་ནི་བློ་རིག་རྒྱ་མ་གང་དང་མཚུངས།
གལ་ཏེ་ཁྱོད་ཀྱིས་རང་ཉིད་ཀྱིས་གཞན་ལ་སྐུར་འདེབས་དང་
ཀླན་ཀ་འཚོལ་བ། དམའ་འབེབས་བྱེད་པའི་བྱ་སྤྱོད་ལ་ཚོད་འཛིན་
མི་ཐུབ་ན། ལས་ཁུར་དགོངས་ཞུ་བྱས་ནས། ཟུར་ལྟ་མཁན་ཞིག་
གི་ཕྱོགས་ནས་རང་ཉིད་ཀྱི་སེམས་ལ་ལྟ་ཞིབ་ཅིག་མི་བྱེད་དོན་ཅི་
ཡིན། འོན་ཀྱང་། ངས་ཁྱོད་དེར་གནས་དུས། སྐུར་འདེབས་དང་དམའ་
འབེབས་མི་བྱེད་པའི་རེ་བ་ཞུ། ཁྱོད་ཀྱིས་དེར་དམའ་འབེབས་བྱེད་
པ་དེ་དོན་དངོས་སུ་རང་ཉིད་ལ་དམའ་འབེབས་བྱེད་བཞིན་པ་དང་
གཉིས་སུ་མེད། དེ་ལས་ཀྱང་གལ་ཆེ་བ་ནི་ཁྱོད་དལ་མོར་ལས་ཁུངས་
དེ་དག་གི་ཐག་པ་ལས་གྲོལ་དུས། སྐབས་བསྟུན་གྱི་རླུང་བུ་དྲག་པོ་
ཞིག་གཡུགས་ཤིང་། ཁྱོད་རང་རྩ་བ་དང་བཅས་ཆར་རླུང་ཁྲོད་དུ་
ལོག་སྲིད། སྐབས་དེར། ཁྱོད་རང་ཉིད་ཀྱིས་ཀྱང་ཁྱོད་རང་ལོག་པའི་རྒྱུ་
མཚན་རྟོགས་མི་སྲིད།
གནས་གང་ས་ནས་ལས་ཤོར་མི་སྣ་མཐོང་ཐུབ་ལ། ཁོ་ཚོ་དང་
བཀའ་མོལ་གནང་སྐབས་ཁྱོད་ཀྱིས་ཁོ་ཚོའི་སེམས་སུ་འཁང་ར་དང་
སྡུག་བསྔལ། དམའ་འབེབས་ཀྱིས་ཁེངས་འདུག་པ་མཐོང་ཐུབ། སྐྱོན་
འཚོལ་གྱི་གཤིས་ཀས་ཁོ་ཚོར་གཡོ་འགུལ་ཐེབས་སུ་བཅུག་ཅིང་།
རང་ཉིད་ཀྱི་གོང་འཕེལ་གྱི་ལམ་བུ་དེའང་ཇི་ཙམ་སོང་ན་དེ་ཙམ་གྱིས་
དོག་མོར་བཟོས་ཏེ། མཐར་དོན་དག་གང་ཡང་མ་འགྲུབ་པ་རེད། ཁོང་
33

བོད་འགྱུར་རིག་ག་ནས་དཔེ་ཚོགས།
ཚོའི་བསམ་བློའི་འདུ་ཤེས་དང་སྤྱི་གཉེར་ཁང་གི་འདུ་ཤེས་གཉིས་རྩ་བ་
ནས་མཐུན་ཐབས་མེད་པས་གཞན་ལ་རིན་ཐང་གང་ཡང་མེད་པར་
གྱུར་ཅིང་། མཐར་ཐུག་རང་དབང་མེད་པར་སྤྱི་གཉེར་ཁང་དང་འབྲལ་
དགོས་པར་ཐུག་པ་རེད། གླ་བདག་རེ་རེས་ཀྱང་ནམ་རྒྱུན་རང་ཉིད་ལ་
རོགས་རམ་བྱེད་ཐུབ་མཁན་འཚོལ་གྱིན་ཡོད་ལ། དུས་མཚུངས་སུ་
ནུས་པ་མི་ཐོན་པའི་མི་དག་ཀྱང་མཐོང་གིན་ཡོད། སུ་ཞིག་སྤྱི་གཉེར་
ཁང་འཕེལ་རྒྱས་ཀྱི་གེགས་ཡིན་ན་དེ་མར་འཕུད་དགོས།
ཉེས་མེད་ཉེས་འདོགས་མི་བྱེད་པ་ནི་ཚོང་ལས་གནས་ལུགས་
ཡིན་ལ། རང་བྱུང་གནས་ལུགས་ཀྱི་རྨང་གཞིའི་སྟེང་དུ་གྲུབ་པའི་
གནས་ལུགས་ཤིག་ཀྱང་ཡིན།བྱ་དགའ་ནི་དགོས་མཁོ་ཡོད་པའི་མི་ལ་
སྟེར་སྲིད། སྤྱི་གཉེར་ཁང་ལ་རོགས་རམ་ཞིག་ཡོད་པར་འདོད་ན། ངེས་
པར་དུ་ཡི་རང་རྒྱུན་འཁྱོངས་བྱ་དགོས།
ཞི་ལྷོད་ཀྱི་རྣམ་འགྱུར་གྱིས་རང་ཉིད་ཀྱི་སྦྱིན་བདག་ལ་ཁོ་མི་ཨུ་
ཚུགས་ཅན་ཞིག་ཡིན་པ་དང་ཁོའི་དོ་དམ་གྱི་ཕྱོགས་ལ་སྐྱོན་ཆ་འདུག་
ཟེར་བ་ལས། ཁོ་ཡིད་མི་རངས་པར་བྱེད་པའི་དགོས་པ་མེད་ལ། ལྷག་
པར་དུ་ཁྱོད་དང་རྩོད་གླེང་བྱེད་དུ་འཇུག་པའི་ཚད་དུ་སྐྱེལ་བའི་དགོས་
པ་མེད།
གལ་ཏེ་ཁྱོད་ཀྱིས་མི་གཞན་པར་རང་གི་སྦྱིན་བདག་མི་ཨུ་
ཚུགས་ཅན་ཞིག་རེད་ཅེས་བཤད་ན། ཁྱོད་རང་ཉིད་དེ་འདྲ་ཞིག་ཡིན་
34

གྷར་སེ་ཡཱ་ལ་སྤྲིངས་པའི་འཕྲིན།
པ་མངོན་ཡོད་ལ། གལ་ཏེ་ཁྱོད་ཀྱིས་རང་ཉིད་ཀྱི་སྤྱི་གཉེར་ཁང་གི་ལམ་
ལུགས་ནི་སྐྱོབ་ཐབས་བྲལ་བ་ཞིག་རེད་ཟེར་ན། ཁྱོད་རང་ཉིད་ཀྱང་
སྐྱོབ་ཐབས་བྲལ་བའི་མི་ཞིག་ཡིན་པ་གསལ་བཤད་བྱས་པ་རེད།
ཧུའུ་ཁུར་སྐྱོན་ཆ་སྣ་ཚོགས་ཡོད་ནའང་། ཁོའི་གོ་ས་སྔར་བཞིན་
མཐོ་རུ་བཏང་བ་རེད། ཁྱོད་ཀྱི་གླ་བདག་ལ་ལིན་ཁེན་ལྟ་བུའི་ཁོག་རྒྱ་
ཡངས་མོ་མེད་ཀྱང་སྲིད་ལ། ཡིན་ནའང་། ལིན་ཁེན་ཡིན་རུང་ནམ་
ཡང་ཧུའུ་ཁུར་སྲུང་སྐྱོབ་བྱེད་མི་ཐུབ། གལ་ཏེ་ཧུའུ་ཁུ་འཐབ་ར་ནས་
ཕམ་སོང་ན། ལིན་ཁེན་གྱིས་ཀྱང་ཁོའི་ཚབ་ཏུ་དེ་བས་བབ་བརླིང་དང་
ཧམ་སེམས་མེད་པ། དཔྱད་གཏམ་མི་བཤད་པ། རང་གི་དགྲ་བོའང་
ཚུད་པ། མི་གཞན་ལ་འཁང་ར་མི་བྱེད་པའི་མི་གཞན་པ་ཞིག་མི་
འཚོལ་ཐབས་མེད་ཡིན།
ཁོས་རང་ཉིད་ཀྱིས་བསྒྲུབ་འོས་པའི་བྱ་བ་བསྒྲུབས་ལ། བློ་མཐུན་
བལྟོས་མེད་ཀྱི་བློ་དཀར་དང་ཕུན་སུམ་ཚོགས་པའི་ཡིད་ཆེས། སྒེར་
སེམས་མེད་པའི་བློས་གཏོང་གི་སྙིང་སྟོབས་བཅས་ཀྱིས་གཞན་གྱིས་
བསྒྲུབས་མ་མྱོང་བའི་ལས་ཀ་སྒྲུབ་ཀྱིན་ཡོད་པ་རེད།

བློས་བཏང་བ་ནི་སྔར་ལས་མང་བ་ཞིག་
ཐོབ་པའི་ཆེད་ཡིན།
ལས་དོན་སྒྲུབ་པ་ནི་འཚོ་བའི་ཆེད་ཡིན་མོད། ཡིན་ནའང་། དེ་
ལས་ཀྱང་རིན་ཐང་ཆེ་བ་ཞིག་ནི་ལས་དོན་ཁྲོད་ནས་རང་ཉིད་ཀྱི་མི་
མངོན་པའི་ནུས་པ་དང་འཇོན་ཐང་ཕྱིར་བཏོན་ནས། གཙང་དག་གི་
ལས་དོན་ཞིག་སྒྲུབ་རྒྱུ་དེ་རེད།
ན་གཞོན་འགའ་རེ་སློབ་གྲྭ་ནས་ཕྱིར་ཐོན་དུས། རང་ཉིད་ལ་རེ་
བ་ཆེན་པོ་ཞིག་བཞག་ཡོད་ལ། རང་ཉིད་ཀྱིས་ལས་དོན་སྒྲུབ་མ་ཐག་
ནས་མི་སྣ་གལ་ཆེན་དུ་བརྩི་སྲིད་པ་དང་ཟླ་ཕོགས་ཀྱང་མི་ཉུང་བ་
ཞིག་རེག་ཐུབ་པར་འདོད། ཁོང་ཚོ་ཟླ་ཕོགས་ཀྱི་མང་ཉུང་བསྡུར་བར་
དགའ་ལ། ཟླ་ཕོགས་ཕལ་ཆེར་ཁོང་ཚོས་ཡོད་ཚད་ལ་ཚད་འཇལ་བྱེད་
ཀྱི་ཚད་གཞིར་གྱུར་ཡོད།དོན་དངོས་སུ་སྤྱི་ཚོགས་སྟེང་དུ་གོམ་པ་སྤོས་
མ་ཐག་པའི་ན་གཞོན་ཞིག་ལ་མཚོན་ན་ལས་དོན་ཉམས་མྱོང་གིས
དབེན་པས། འགན་ཆེན་འཁུར་དུ་འཇུག་ཐབས་བྲལ་ལ། ཟླ་ཕོགས་
ཀྱང་རང་བཞིན་གྱིས་མཐོ་མི་སྲིད། དེ་བས་ཁོང་ཚོས་སྡུག་སྐད་མང་བོ་
37

བོད་འགྱུར་རིག་གནས་དཔེ་ཚོགས།
ཞིག་འདོན་སྲིད།
གླ་བདག་གིས་ལས་དོན་བ་རྣམས་སྙིང་རྗེ་མེད་པའི་སྒོ་ནས་ཕུད་
པའི་དོན་དངོས་རྣམས་རང་ཉིད་ཀྱི་མིག་ཟུང་གིས་མཐོང་བའམ་རྒན་
རབས་པའི་བཤད་རྒྱུན་ལ་ཉན་པའི་རྐྱེན་གྱིས། ད་ལྟའི་ན་གཞོན་ཚོའི་
མིག་ལམ་དུ་སྤྱི་ཚོགས་འདི་མི་རབས་སྔོན་མ་ལས་སྙིང་རྗེ་མེད་པ་དང་
བཙན་ཤེད་ཅན་ཞིག་ཏུ་མཐོང་གིན་ཡོད། ཁོང་ཚོའི་སེམས་སུ་ངས་སྤྱི་
གཉེར་ཁང་ལ་ལས་དོན་བསྒྲུབས་ན་སྤྱི་གཉེར་ཁང་གིས་ང་ལ་གླ་ཆ་
སྤྲད་རྒྱུ་དེ་འདྲ་མཉམ་གྱི་བརྗེ་རེས་ཙམ་རེད་འདོད་ཀྱིན་ཡོད། ཁོ་ཚོས་
ཟླ་ཕོགས་ལས་གཞན་གང་ཡང་མི་མཐོང་ལ། སྔོན་ཆད་སློབ་གྲྭ་ནས་
བཟོས་པའི་མཛེས་སྡུག་གི་རྨི་ལམ་དེའང་རིམ་བཞིན་སྟོང་ཞིང་། ཡིད་
ཆེས་དང་སྤྲོ་སྣང་ཡང་མེད་པར་གྱུར། ལས་དོན་སྒྲུབ་དུས་ནམ་རྒྱུན་
ཁྲལ་འཇལ་བའི་རྣམ་འགྱུར་ཞིག་བཟུང་ཞིང་། གླ་བདག་ལ་འཁོན་
ལན་སློག་བཞིན་པ་དང་འདྲ་བར། ཉུང་སྒྲུབ་བྱེད་ཆོག་ན་ཉུང་སྒྲུབ་
བྱེད་པ་དང་། གཞའ་ཐུབ་ན་གཞའ་ཐབས་བྱས་ནས་ཁྲལ་མངོན་
སླ་བཅོས་བྱེད་ཀྱིན་ཡོད། ཁོང་ཚོས་ཟླ་ཕོགས་རྐྱང་བར་སེམས་ཁུར་
བྱེད་པ་ལས་ལས་དོན་དེས་རང་ཉིད་ཀྱི་མདུན་ལམ་ལ་ཕན་ཐོགས་
ཡོད་མེད་དང་། ཁྱིམ་མི་དང་གཉེན་ཉེ་ཚོའི་རེ་བ་ལྟ་བུའི་མི་ཞིག་བྱེད་
ཐུབ་ཀྱིན་ཡོད་མེད་ལ་རྩ་བ་ནས་བསམ་བློ་གཏོང་གིན་མེད།
མི་རྣམས་ཀྱིས་ཟླ་ཕོགས་ལ་བཟུང་བའི་འདུ་ཤེས་དང་བསམ་བློ་
38

གྷར་སེ་ཡཱ་ལ་སྤྲིངས་པའི་འཕྲིན།
ཟབ་མོ་གཏོང་མ་ཐུབ་པས་འདི་ལྟ་བུའི་གནད་དོན་ཞིག་བྱུང་བ་རེད།
མི་མང་ཆེ་བ་ཞིག་གིས་མིག་སྔར་རང་ཉིད་ལ་ཐོབ་ཀྱིན་པའི་ཟླ་ཕོགས་
ཉུང་དྲགས་པར་འདོད་ཅིང་། ཟླ་ཕོགས་ལས་གལ་ཆེ་བའི་དངོས་པོ་དེ་
བོར་སོང་བས།ངོ་མ་ཡིད་སེམས་ཕངས་པ་ཞིག་རེད།
ཟླ་ཕོགས་ནི་ལས་དོན་ཁ་གསབ་བྱེད་ཚུལ་ཙམ་ཡིན། སྤྱིར་ཆེས་
ཐད་ཀར་གྱི་རྣམ་པ་ཞིག་རེད་མོད། ཆེས་མིག་རྒྱང་ཐུང་བའི་རྣམ་པ་
ཞིག་ཀྱང་ཡིན་པས། ཟླ་ཕོགས་ཀྱི་ཆེད་དུ་ལས་དོན་མ་སྒྲུབ། མི་ཞིག་
གིས་ཟླ་ཕོགས་རྐྱང་པའི་ཆེད་དུ་ལས་དོན་སྒྲུབ་ཅིང་། དེ་ལས་ཚད་
མཐོ་བའི་དམིགས་ཡུལ་མེད་ན། མི་ཚེའི་གདམ་ཀ་ལེགས་པོ་ཞིག་མ་
ཡིན་ལ། རྨས་སྐྱོན་ཆེས་ཟབ་པའི་མི་དེའང་གཞན་པ་མ་ཡིན་པར་ཁོ་
རང་ཉིད་ཡིན་ནོ།།
ཟླ་ཕོགས་དེ་མི་སྒེར་གྱི་འབད་འཐབ་བྱེད་སའི་དམིགས་ཡུལ་དུ་
བཟུང་བའི་མི་ཞིག་ནི་ནམ་ཡང་སྤྱིར་བཏང་གི་འཚོ་བའི་རྣམ་པ་ལས་
ཕྱིར་ཡོང་ཐབས་བྲལ་ཞིང་། ནམ་ཡང་གྲུབ་འབྲས་ཐོབ་པའི་བསམ་པ་
ཡོད་མི་སྲིད། སྤྱིར་ཟླ་ཕོགས་ཀྱང་ལས་དོན་གྱི་དམིགས་ཡུལ་གཅིག་
ཏུ་བརྩི་ཆོག་མོད། ལས་དོན་ཁྲོད་ནས་དོན་དངོས་སུ་ཐོབ་པ་དེ་ཡིག་
ཤུབས་ནང་དུ་ཡོད་པའི་དངུལ་ལོ་མ་ཡིན།
སེམས་ཁམས་རིག་པ་བ་འགས་ཞིབ་འཇུག་ལས་དངུལ་གྱི་མང་
ཉུང་ཚད་ངེས་ཅན་ཞིག་ལ་ཐོན་དུས་མིར་བསླུ་བ་བྱེད་པའི་ནུས་པ་
39

བོད་འགྱུར་རིག་གནས་དཔེ་ཚོགས།
མེད་པ་རྟོགས། ཁྱོད་ཀྱི་དངུལ་གྱི་མང་ཉུང་གི་ཚད་དེ་འདྲ་ཞིག་ཏུ་ཐོན་
མེད་ནའང་། གལ་ཏེ་ཁྱོད་ཀྱིས་རང་ཉིད་ལ་ཡིད་ཆེས་བྱས་ན། དངུལ་
ཡང་གླ་ཆ་རིགས་མང་བོ་ཞིག་གི་ནང་གི་ཆ་ཤས་གཅིག་ཡིན་པ་
རྟོགས་སྲིད། ལས་དོན་ལས་རྒྱལ་ཁ་བླངས་བསྡད་ཡོད་པའི་མི་སྣ་དེ་
དག་ལ་དྲིས་དང་། དེ་དག་གིས་གླ་དངུལ་མང་བོ་མེད་པའི་སྔོན་འགྲོའི་
འོག་ཏུ་རང་ཉིད་ཀྱི་ལས་དོན་སྔར་བཞིན་སྒྲུབ་ཀྱིན་འདུག་གམ། མི་
མང་ཆེ་བ་ཞིག་གི་དྲིས་ལན་ནི “སྒྲུབ་ཀྱིན་ཡོད། ང་ལ་འགྱུར་ལྡོག་
སྤུ་ཙམ་ཡང་མེད། རྒྱུ་མཚན་ནི་ང་རང་ཉིད་ཀྱི་ལས་དོན་འདིར་
དགའ་བས་སོ།།” ཞེས་པ་འདི་ཡིན། རྒྱལ་ཁའི་ཐེམ་སྐས་སུ་འཛེག་
འདོད་ན། ཆེས་ལེགས་པའི་ཐབས་ཤེས་ནི་གླ་ཆ་མང་བོ་མེད་ཀྱང་རང་
ཉིད་སེམས་གཏིང་ནས་དགའ་བཞིན་གུས་བཞིན་དུ་སྒྲུབ་རྒྱུའི་ལས་
དོན་ཞིག་གདམ་རྒྱུ་དེ་རེད། ཁྱོད་རང་ཉིད་ཀྱིས་སྒྲུབ་བཞིན་པའི་བྱ་བ་
དེར་དགའ་དུས། ད་གཟོད་དངུལ་ཡང་རང་བཞིན་གྱིས་དེའི་རྗེས་སུ་
ཐོན་ཞིང་། ཁྱོད་ཁོང་ཚོའི་བྱ་དགའ་སྟེར་སའི་མི་སྣ་རུ་འགྱུར་ལ། གླ་
ཆ་ཡང་ཕུན་སུམ་ཚོགས་པ་འཐོབ་སྲིད་དོ།།
ལས་སྒྲུབ་སྤུས་ཚད་ཀྱིས་འཚོ་བའི་སྤུས་ཀ་ཐག་གཅོད་ཅིང་། ཟླ་
ཕོགས་ཀྱི་མཐོ་དམན་གང་ཡིན་རུང་། ལས་དོན་ཁྲོད་དུ་རང་ནུས་ཅི་
ལྕོགས་དང་ཡར་རྒྱས་བརྩོན་ལེན་བྱས་ན། རང་ཉིད་ཀྱི་ནང་སེམས་
བདེ་འཇགས་སུ་བསྒྱུར་ཐུབ། འདིའང་ལས་དོན་ཁྲོད་དུ་རྒྱལ་ཁ་ཐོབ་
40

གྷར་སེ་ཡཱ་ལ་སྤྲིངས་པའི་འཕྲིན།
པའི་མི་དང་ཕམ་ཁ་ཉོས་པའི་མིའི་རྩ་བའི་ཁྱད་པར་ཡིན། ལས་
དོན་བག་ཕེབས་གང་འདོད་དུ་སྒྲུབ་པའི་མི་དེས་ལས་དོན་གང་ཞིག་
བསྒྲུབས་ཀྱང་དོན་དངོས་ཀྱི་རྒྱལ་ཁ་འཐོབ་མི་སྲིད། ལས་དོན་དངུལ་
འཚོལ་བྱེད་རྐྱང་པ་ཞིག་ཏུ་བལྟས་ཡོད་པའི་བསམ་བློ་འདི་རང་ངོས་
ནས་མི་གཞན་པའི་འཕྱ་སྨོད་ཉོ་བྱེད་ཅིག་གོ།
ཟླ་ཕོགས་ཀྱི་དོན་དུ་ལས་དོན་སྒྲུབ་པ་དེར་བལྟས་ན་དམིགས་
ཡུལ་གསལ་ཆ་ལྡན་པ་ཞིག་རེད་མོད། ནམ་རྒྱུན་དུས་ཐུང་ངུ་ཞིག་གི་
ཁེ་ཕན་གྱིས་ཤེས་རབ་བསྒྲིབས་པས། ང་ཚོར་མ་འོངས་པའི་འཕེལ་
རྒྱས་ཀྱི་ལམ་ཁ་དེ་མི་མཐོང་བར་བྱེད། སྐབས་དེར། ཁྱོད་ཀྱིས་ཉིན་
མཚན་དབྱེར་མེད་ཀྱི་སྒོ་ནས་རྗེས་འཛིན་ཐབས་དང་ཧུར་སྐྱེད་འབད་
བརྩོན་བྱས་ཀྱང་ནམ་ཡང་བརྒལ་ཐབས་བྲལ་ལོ།།
ཟླ་ཕོགས་དམའ་བ་རྐྱེན་དུ་བྱས་ནས་ཁྲལ་མངོན་སླ་བཅོས་ཀྱི་སྒོ་
ནས་ལས་དོན་སྒྲུབ་མཁན་གྱི་མི་དེ། སྦྱིན་བདག་ལ་མཚོན་ནས་བཤད་
ན་གནོད་པ་ཞིག་ཡིན། ཡིན་ནའང་། རྒྱུན་དུ་འདི་ལྟར་བྱས་ན་རང་
ཉིད་ཀྱི་ཚེ་སྲོག་ལ་གསོན་ཤུགས་ཉམས་ཤིང་རེ་བ་ཕུང་བ་དང་། ཚེ་གང་
བོར་སྤོབས་མེད་ནུས་ཆུང་། ཁོག་རྒྱ་དོག་པའི་སྡར་མ་ཞིག་བྱེད་པ་
ལས་ཐབས་གཞན་ཅི་ཡང་མེད། དེ་དག་གིས་རང་ཉིད་ཀྱི་འཇོན་ཐང་
བརླག་པར་མ་ཟད། རང་ཉིད་ཀྱི་གསར་གཏོད་ཀྱི་ནུས་པའང་ཉམས་
དམས་སུ་བཏང་བ་རེད།
41

བོད་འགྱུར་རིག་གནས་དཔེ་ཚོགས།
དེར་བརྟེན། མིག་མདུན་གྱི་ཟླ་ཕོགས་ཕྲན་བུ་དེར་གདོང་གཏད་
ནས་བསྡད་དུས། གླ་བདག་གིས་ཁྱོད་ལ་སྟེར་གྱིན་པའི་ཟླ་ཕོགས་
དངུལ་སྒོར་ཡིན་པ་བཤད་མ་དགོས་མོད། ཁྱོད་ཀྱིས་རང་ཉིད་ལ་སྟེར་
གྱིན་པ་དེ་རང་ཉིད་ཀྱི་རིན་ཐང་གཞལ་དུ་མེད་པའི་ཉམས་མྱོང་དང་
ཆེས་ལེགས་པའི་སྦྱོང་བརྡར། ཤེས་བྱའི་རྟགས་མཚན་དང་གཤིས་ཀའི་
སྐྱེད་སྲིང་བཅས་ཡིན་པས། འདི་དག་དངུལ་དང་བསྡུར་ན་ལྡབ་ཁྲི་སྟོང་
གི་ཁྱད་པར་ཡོད། གལ་ཏེ་ཁྱོད་ལ་དོན་ཆེན་འཁྱོངས་མཁན་གྱི་མི་
སྣ་རླབས་ཆེན་དག་ལ་ཞིབ་འཇུག་བྱེད་པའི་སྐལ་བ་ལྡན་ན། ཁོང་ཚོ་
ཐོག་མཐའ་བར་གསུམ་དུ་ལས་དོན་ཡང་རྩེར་སོན་ནས་བསྡད་མེད་ལ།
ཁོང་ཚོ་མི་ཚེ་གཅིག་གི་ཁྲོད་ལས་དོན་གྱི་ཡང་རྩེར་སོན་ནའང་ཡང་
བསྐྱར་མར་ལྷུང་བ་མང་། སྤྱིར་དར་རྒུད་མང་བོ་ཞིག་བརྒྱུད་ཡོད་མོད།
དངོས་རྫས་ཤིག་ནམ་རྒྱུན་ཁོང་ཚོ་དང་གཏན་དུ་འགྲོགས་ནས་བསྡད་
ཡོད། དེ་ནི་ནུས་ཤུགས་ཡིན། ནུས་ཤུགས་ཀྱིས་ཁོང་ཚོ་ཡང་བསྐྱར་རི་
རྩེར་འཛེག་པར་རོགས་རམ་བྱེད་ལ། མི་ཚེར་སླར་ཡང་རེ་བ་སྟེར།
ཟླ་ཕོགས་ཀྱི་ཆེད་དུ་ལས་དོན་མི་སྒྲུབ་པ་དང་། ལས་དོན་གྱིས་
ཁྱོད་ལ་གནང་བ་ནི་ཁྱོད་ཀྱིས་ལས་དོན་ལ་ཕུལ་བ་ལས་མང་། གལ་
ཏེ་ཁྱོད་ཀྱིས་ནམ་རྒྱུན་འབད་བརྩོན་སྒོས་ལས་དོན་བསྒྲུབས་ན། ཁྱོད་
ལ་འཕེལ་རྒྱས་ཡོད་ཀྱང་ནག་ནོག་གིས་མ་གོས་པའི་མི་ཚེའི་ཟིན་ཐོ
གཙང་མ་ཞིག་ཀྱང་ཡོད་སྲིད། ད་དུང་ཁྱོད་ཀྱིས་ལས་དོན་སྒྲུབ་སའི་སྤྱི་
42

གྷར་སེ་ཡཱ་ལ་སྤྲིངས་པའི་འཕྲིན།
གཉེར་ཁང་དང་ལས་རིགས་དེའི་ཕྱོགས་ནས་ཁྱོད་ལ་སྙན་གྲགས་ཆེན་
པོ་ཡོད་ཅིང་། མཚན་སྙན་གྲགས་དེས་ཁྱོད་ཀྱི་མི་ཚེར་འགྲོ་རོགས
འདུག་རོགས་བྱ་སྲིད།
མི་མང་བོ་ལས་ཞུགས་བྱེད་བཞིན་པའི་སྐབས་སུ་བར་གསེང་
འཚོལ་རྒྱུར་དགའ་ལ། ཁོང་ཚོ་སྐབས་རེར་ལས་ཞུགས་ལ་འགྲོ་རྒྱུ་འཕྱི་
ཞིང་ལས་མཚམས་འཇོག་རྒྱུ་སྔ་ལ། སྐབས་རེར་གཞུང་ལས་ཁང་དུ་
མི་གཞན་ལ་ཁ་བརྡ་བྱས་ནས་སྡོད་པ། ཡང་མིན་ན་གཞུང་དོན་གྱི
ཆེད་དུ་ཕྱིར་འགྲོ་རྒྱུར་ཁ་གཡར་ནས་རི་ཆུ་མིང་གྲགས་ཅན་ཡོད་སར་
ལྗོངས་རྒྱུར་འགྲོ.......—མི་འདི་དག་བྱས་ཉེས་དེ་དག་གིས་ལས་དོན་
ལས་མི་ཕུད་པའམ་ཟླ་ཕོགས་ཆད་མེད་མོད། ཁོང་ཚོའི་ཤུལ་དུ་མཚན་
སྙན་ཡག་པོ་མེད་པར་མ་ཟད། ལས་གནས་ཀྱང་ཡར་འཕར་རྒྱུ་ཧ་ཅང་
དཀའ། གལ་ཏེ་ཁོང་ཚོས་ལས་ཁུངས་བརྗེ་བསམ་ནའང་། གཞན་པར་
མཁོ་མི་སྲིད་དོ།།
གལ་ཏེ་མི་ཞིག་གིས་རང་ཉིད་ཀྱིས་ཟླ་ཕོགས་ག་ཙམ་ཞིག་ལོན་
ནམ་སྙམ་ནས་དཀའ་ཁག་ཆེན་པོ་མྱོང་བཞིན་ཡོད་ན།ཁོས་ཟླ་ཕོགས
ཀྱི་རྒྱབ་ན་ཉར་བའི་ནར་སོན་གྱི་གོ་སྐབས་དེ་ཇི་ལྟར་མཐོང་ལས་
དོན་ཁྲོད་ནས་བསགས་པའི་འཇོན་ནུས་དང་ཉམས་མྱོང་གིས་རང་
ཉིད་ཀྱི་མ་འོངས་པར་བག་ཆགས་དེ་འདྲ་ཆེན་པོ་ཞིག་ཐོན་སྲིད་པའང་
ཇི་ལྟར་རྟོགས། མི་འདིའི་རིགས་ཀྱིས་གཟབ་གཟབ་མ་བྱས་ན་རང་ཉིད་
43

བོད་འགྱུར་རིག་གན་ས་དཔེ་ཚོགས།
ཀྱང་ཟླ་ཕོགས་བསྡུ་སའི་ཡིག་ཤུབས་ནང་དུ་བསྡུ་སྲིད་པ་དང་། མི་ཚེ་
གང་བོར་རང་ཉིད་ལ་དོན་དངོས་སུ་མཁོ་བ་དེ་གང་ཞིག་ཡིན་པའང་
རྟོགས་མི་སྲིད།
བཏང་བ་ཡོད་ན་ཐོབ་པ་ཡོད་ཅིང་། གལ་ཏེ་རང་ནུས་ཅི་ལྕོགས་
ཀྱིས་ལས་ཀ་སྒྲུབ་ཅིང་། ཁྲལ་མངོན་སླ་བཅོས་དང་ལེ་ལོ་ཡི་ངང་ཉི་མ་
འཁྱོལ་ཐབས་མ་བྱས་ན། ད་ལྟའི་གླ་ཕོགས་ཉུང་ནའང་མ་འོངས་པར་
ཕན་འབྲས་ཐོབ་ངེས།
ཐོག་མར། སྦྱིན་བདག་མང་ཆེ་བ་བློ་རིག་ལྡན་པ་ཞིག་ཡིན་ལ།
ཚང་མས་ལས་ཀ་བ་འཇོན་ནུས་ལྡན་པ་རེ་ཐོབ་པར་རེ་བ་བྱེད་ཀྱིན་
ཡོད་པར་མ་ཟད། མི་རེ་རེའི་འབད་བརྩོན་གྱི་ཚད་རིམ་དང་གྲུབ་
འབྲས་ལ་བལྟས་ཏེ་གོ་གནས་སྤར་བ་དང་གླ་ཕོགས་ཇེ་མཐོར་གཏོང་
བར་ང་ཚོ་ཡིད་ཆེས་དགོས། ལས་ཀའི་ཁྲོད་དུ་རང་འགན་གཙང་སྒྲུབ་
དང་རྒྱུན་འཁྱོངས་ལྷོད་མེད་བྱེད་མཁན་ལ་ནམ་ཞིག་གོ་གནས་འཕར་
བའི་ཉིན་མོ་ཞིག་ཡོད་ལ། གླ་ཕོགས་ཀྱང་དེ་དང་བསྟུན་ནས་ཇེ་མཐོར་
འགྲོ་ངེས།
འོན་ཀྱང་། རིག་པ་རྣོ་བའི་སྦྱིན་བདག་ཚོས་ལས་ཀ་བར་སྐུལ་
འདེད་བྱེད་དུས་ལས་ཀ་ལེགས་པོར་སྒྲུབས་དང་། ངས་ཁྱོད་ལ་གླ་
ཕོགས་ཇེ་མཐོར་གཏོང་མི་ཟེར་བར།ལས་ཀ་ལེགས་པོར་བསྒྲུབས་ཏེ
ཁྱོད་ཀྱི་རྩལ་ཡོད་ཚད་ངོམས་དང་། དེ་ལས་གལ་ཆེ་བའི་ལས་ཀ་མང་
44

གྷར་སེ་ཡཱ་ལ་སྤྲིངས་པའི་འཕྲིན།
པོ་ཞིག་གིས་ཁྱོད་ལ་བསྒུགས་ནས་བསྡད་ཡོད་ཅེས་བཤད་པ་རེད།
ལས་ཀ་གལ་ཆེན་བསྒྲུབས་ན་གླ་ཕོགས་རང་བཞིན་གྱིས་ཇེ་མཐོར་
འགྲོ་བ་རེད།
རང་ཉིད་ཀྱི་འབད་བརྩོན་གཞན་གྱིས་སྣང་མེད་དུ་འཇོག་པར་
མ་སྐྲག་དང་། ཁྱོད་ཀྱིས་བློ་རྩེ་གཅིག་སྒྲིམ་གྱིས་ལས་ཀ་སྒྲུབ་བཞིན་
པའི་དུས་སུ་སྦྱིན་བདག་གིས་ཁྱོད་ལ་དོ་སྣང་བྱས་ཡོད་ཤག་ཡིན། ཁྱོད་
ཀྱིས་ཇི་ལྟར་སྒོར་མོ་མང་ཙམ་གསོག་པར་བསམ་བློ་གཏོང་བའི་སྔོན་
དུ་ལས་ཀ་ཇི་ལྟར་ལེགས་འགྲུབ་ཡོང་བར་བསམ་བློ་ཐོངས་ཤིག འདི་
ལྟར་བྱས་ན་ཁྱོད་ཀྱིས་སྒོར་མོ་ལ་སེམས་ཁྲལ་གཏན་ནས་བྱེད་མི་
དགོས། བསམ་བློ་བཞི་གསུམ་བཅུ་གཉིས་བཏང་ཏེ་སྦྱིན་བདག་ལ་རང་
ཉིད་ལ་གླ་ཕོགས་ཇེ་མཐོར་གཏོང་དུ་མ་འཇུག རང་ཉིད་ཀྱི་དུས་ཚོད་
དང་ལུས་སྟོབས་སེམས་ཤུགས་ཐོངས་དང༌། ལས་ཀ་རེ་རེའི་ཁྲོད་དུ་
རང་ཉིད་ཀྱི་ནུས་པ་ཡོད་ཚད་སྤྱོད་དང་། ཁྱོད་ཀྱི་གླ་དངུལ་རང་བཞིན་
གྱིས་ཇེ་མཐོར་འགྲོ་སྲིད།
གོ་གནས་དམའ་ཞིང་གླ་ཕོགས་ཉུང་བའི་མི་དེ་ཚོ་གློ་བུར་དུ་ལས་
གནས་གལ་ཆེན་ཞིག་ཏུ་གོ་ས་འཕར་དུས། བལྟས་ན་ཅི་ཡིན་ཆ་མ་
འཚལ་ཞིང་གཞན་གྱིས་དོགས་པའང་ཟ་མོད། དོན་དངོས་སུ་ཁོ་ཚོར་
གླ་ཕོགས་ཉུང་ངུ་ཐོབ་པའི་དུས་སུ། འབད་བརྩོན་མ་དོར་བར་ནམ་
ཡང་ཕུན་སུམ་ཚོགས་པ་ཞིག་ཡོང་བར་རེ་བའི་ལས་ཀའི་རྣམ་འགྱུར་
45

བོད་འགྱུར་རིག་གནས་དཔེ་ཚོགས།
ཞིག་རྒྱུན་འཁྱོངས་དང་། རེ་བ་དང་སྤྲོ་བ་ལྡན་པའི་སྒོ་ནས་རང་གི་
དམིགས་བྱར་འབད་བརྩོན་བྱེད་བཞིན་ཡོད་པས། ཁོ་ཚོར་ཉམས་མྱོང་
ཕུན་སུམ་ཚོགས་པ་ཐོབ་ཅིང་། འདི་དག་ནི་ཁོ་ཚོའི་གོ་གནས་འཕར་
བའི་རྒྱུ་མཚན་དངོས་ཡིན།
གལ་ཏེ་ཁྱོད་ཀྱིས་བྱ་བ་གང་ཞིག་སྒྲུབ་དུས་ཀྱང་ལྷག་བསམ་དག་
པ་དང་འགྲོགས་བདེ་གཤིབ་བདེ།ཐོབ་བྱར་མི་རེ་བ་ཞིག་ཡིན་ན།ཁྱོད་
ཀྱིས་རང་ཉིད་ངལ་གསོ་དང་ཕན་བདེ། གླ་ཕོགས། ལས་གྲོལ་དུས་ཚོད
བཅས་ལ་བསམ་བློ་བཏང་ནས་དུས་ཚོད་མང་པོ་བཀོལ་བཞིན་པའི་
མི་དང་རྩ་བ་ནས་དབྱེ་བ་ཕྱེ་ཐུབ་ཡོད་པ་རེད།
གལ་ཏེ་ང་ཚོས་རང་ཉིད་ཀྱི་སྦྱིན་བདག་བློ་གྲོས་ལྡན་པའི་མི་
ཞིག་མིན་ཞིང་། ང་ཚོས་བློས་བཏང་བའི་འབད་བརྩོན་ལ་དོ་སྣང་མི་
བྱེད་ལ། དེ་མཚུངས་ཀྱི་ཐོབ་བྱ་མེད་པ་ཧ་གོ་དུས། འགྱོད་གདུང་མ་སྐྱེ་
དང་། ང་ཚོས་ད་སྐབས་ཀྱི་འབད་བརྩོན་ད་སྐབས་ཀྱི་ཐོབ་བྱའི་ཆེད་དུ་
མ་ཡིན་པར་མ་འོངས་པའི་དོན་དུ་ཡིན་ཞེས་བསམ་བློ་བཏང་ཆོག ང་
ཚོ་ལས་ཀ་རུ་ཞུགས་དོན་ནི་རང་ཉིད་ཀྱི་ཆེད་དུ་ཡིན་ཞིང་། རང་ཉིད
ཀྱི་ཆེད་དུ་བྱ་བ་སྒྲུབ་པ་ཡིན། མི་ཚེར་གནས་སྐབས་ཙམ་ལས་མེད་པ་
མ་ཡིན་པར་དེ་ལས་རྒྱང་རིང་བའི་མ་འོངས་པ་ཡོད། བདེན་ཏེ། འབད་
བརྩོན་ངང་གླ་ཕོགས་ལེན་དགོས་མོད། འདི་ནི་ཡུན་ཐུང་བའི་གནད་
དོན་ཞིག་ཡིན། གལ་ཆེ་ཤོས་ནི་རྒྱུན་མཐུད་ངང་གོ་གནས་འཕར་བའི་
46

གྷར་སེ་ཡཱ་ལ་སྤྲིངས་པའི་འཕྲིན།
གོ་སྐབས་ཐོབ་ཏེ་མ་འོངས་པར་དེ་ལས་ལྷག་པའི་ཡོང་སྒོ་འཐོབ་པར་
རྨང་གཞི་འདིང་རྒྱུ་དེ་ཡིན། འཚོ་གནས་ཀྱི་གནད་དོན་འཕེལ་རྒྱས་ལ་
བརྟེན་ནས་ཐག་གཅོད་དགོས་ཤིང་མིག་ཟུང་གིས་ནམ་རྒྱུན་ལྟོ་གོས་
ལ་ཅར་ནས་བསྡད་ན། དུས་གཏན་དུ་ལྟོ་གོས་མ་གཏོགས་ཅི་ཡང་ཐོབ་
མི་སྲིད།
ལག་ཤེས་བཟོ་ལས་ཀྱི་དུས་སྐབས་སུ། སྐྱེས་པ་ཚོས་ལག་ཤེས་
ཤིག་སྦྱང་ཆེད་ནམ་རྒྱུན་དགེ་རྒན་བསྟེན་ནས་སློབ་སྦྱོང་ཡུན་རིང་བྱེད་
ཀྱིན་ཡོད་མོད།ཟླ་ཕོགས་སྐར་གང་ཡང་མ་ཐོབ། ཡིན་ནའང་།ཁོ་ཚོར་
འཁང་ར་སྤུ་ཙམ་ཡང་མེད།ད་སྐབས་ཀྱི་ན་གཞོན་ཚོས་ལག་ཤེས་སྦྱང་
ཞོར་དུ་ཟླ་ཕོགས་ལེན་བཞིན་ཡོད་ཀྱང་ནམ་རྒྱུན་འཁང་ར་བྱེད་ཀྱིན་
ཡོད།
མཐར་གཏུག་གི་རྒྱུ་རྐྱེན་ནི་ཕྱོགས་གཉིས་ཀས་གླ་ཕོགས་ལ་
བཟུང་བའི་ལྟ་བ་མ་མཐུན་པ་རེད། ལག་ཤེས་བཟོ་ལས་དུས་སྐབས་
ཀྱི་སྐྱེས་པ་དང་ཁྱིམ་བདག་གིས་བལྟས་ན་ལག་ཤེས་དང་ཤེས་བྱ་སྦྱོང་
བའི་གོ་སྐབས་ནི་ཧ་ཅང་ཐོབ་དཀའ་བ་ཞིག་ཡིན་ཞིང་། འབད་བརྩོན་
དང་བློས་གཏོང་ཡོད་ཚད་ཀྱང་མ་འོངས་པར་ལས་ར་དང་ཚོང་ཁང་
ཞིག་འཛུགས་ཐུབ་པའི་ཆེད་ཡིན།དེ་ལས་ལྡོག་སྟེ།ད་སྐབས་ན་གཞོན་།
ཚོས་མིག་སྔའི་ཁེ་ཕན་གལ་ཆེན་དུ་མཐོང་ཞིང་། འཛད་སྤྱོད་དང་
ལོངས་སྤྱོད་ནི་སྒོར་མོ་བཙལ་བའི་དམིགས་ཡུལ་དུ་གྱུར་ཡོད།
47

བོད་འགྱུར་རིག་གནས་དཔེ་ཚོགས།
ཚོང་དོན་ལས་རིགས་ཀྱི་མི་སྣ་གྲགས་ཅན་མང་པོར་ལས་དོན
སྒྲུབ་མ་ཐག་ནས་ཡོང་སྒོ་མཐོན་པོ་མེད་མོད། ཁོ་ཚོས་མིག་རྒྱང་དེའི་
ཕྱོགས་སུ་མ་གཏད་པར། དུས་ནམ་ཡང་ལྷོད་ཡངས་མེད་པར་ལས་ལ་
བརྩོན་པ་རེད། ཁོ་ཚོས་བལྟས་ན་མ་འདང་བ་དེ་དངུལ་སྒོར་མ་ཡིན་
པར།ནུས་ཤུགས་དང་ཉམས་མྱོང་།གོ་སྐབས་བཅས་རེད།ཁོ་ཚོར་རྒྱལ་
ཁ་ཐོབ་པའི་དུས་སུ་ཁོ་ཚོའི་ཡོང་སྒོ་འཇལ་ག་ལ་ནུས།
སྦྱིན་བདག་གིས་ཁྱོད་ཀྱི་ཟླ་ཕོགས་ཚོད་འཛིན་སྲིད་མོད། འོན་
ཀྱང་། ཁོས་ཁྱོད་ཀྱི་མིག་ཟུང་དང་རྣ་བ་བཀབ་ཏེ་ཁྱོད་ཀྱིས་བསམ་བློ་
གཏོང་བ་དང་སློབ་སྦྱོང་བྱེད་པར་བཀག་འགོག་བྱེད་མི་ནུས། ཁོས་
ཁྱོད་ཀྱིས་མ་འོངས་པའི་ཆེད་དུ་འབད་བརྩོན་བྱེད་པར་བཀག་སྡོམ་
བྱེད་མི་ནུས་ཤིང་། འབད་བརྩོན་ལས་ཐོབ་པའི་ཐོབ་འབྲས་ཀྱང་འཕྲོག་
མི་ནུས།
འུ་ཚོས་སྦྱིན་བདག་ལ་དེ་སྒྲུབས་འདི་སྒྲུབས་ཞེས་བཀའ་ཕབ་མི་
སྲིད་མོད། ང་ཚོས་རང་ཉིད་ལ་ཆེས་ལེགས་པའི་ཐབས་ལམ་ལ་བརྟེན་
ནས་ལས་ཀ་བསྒྲུབ་ཏུ་འཇུག་ཆོག སྦྱིན་བདག་ཉམས་འགྱུར་ལྡན་པ་
ཞིག་མིན་ཀྱང་སྲིད། ཡིན་ནའང་། ང་ཚོས་རང་ཉིད་ལ་ལས་ཀ་སྒྲུབ་
དུས་རྩ་དོན་ཡོད་པའི་རེ་བ་འདོན་དགོས། ཁྱོད་ཀྱིས་སྦྱིན་བདག་ལ་
སྐྱོན་ཆ་ཡོད་པར་བལྟས་ནས་ལས་ཀ་ལེགས་པར་མི་བསྒྲུབ་ཅིང་། རང་
ཉིད་ཀྱི་འཇོན་ཐང་དུར་དུ་སྦས་ཏེ་རང་ཉིད་ཀྱི་མ་འོངས་པ་བརླག་མི་
48

གྷར་སེ་ཡཱ་ལ་སྤྲིངས་པའི་འཕྲིན།
འོས། མདོར་ན། ཁྱོད་ཀྱི་སྦྱིན་བདག་ཅི་འདྲའི་སེར་སྣ་ཆེ་ཞིང་འགྲིག་
ཆགས་དཀའ་བའི་མི་ཞིག་ཡིན་ཡང་། ཁྱོད་ཀྱིས་དེ་རྒྱུ་མཚན་དུ་
བརྩིས་ཏེ་རང་ཉིད་ཀྱི་འབད་བརྩོན་བློས་གཏོང་མི་རུང་།
རྒྱབ་ལྗོངས་གཅིག་མཚུངས་ཀྱི་ན་གཞོན་གཉིས་ཡོད་ཅིང་། གཅིག་
ནི་སྤྲོ་སེམས་རང་འགུལ་དང་ཧུར་སྐྱེད་བརྩོན་ལེན་བྱེད་ཅིང་། རང་ཉིད་
ཀྱི་ལས་ཀའི་ཐད་ནས་ནམ་རྒྱུན་ལེགས་ཐོག་ལེགས་འཚོལ་དང་སྤྱི་
གཉེར་ཁང་གི་ཁེ་ཕན་ལ་བསམ་བློ་གཏོང་མཁན་ཞིག་ཡིན། ཅིག་
ཤོས་ཀྱིས་སྐབས་འཚོལ་མགོ་བདེ་བྱེད་ཅིང་ནམ་རྒྱུན་རང་ཉིད་ཀྱི་གླ་
ཕོགས་དམའ་དྲགས་པར་འདོད་ལ། རང་ཉིད་ཀྱི་ཁེ་ཕན་ནམ་རྒྱུན་
ཨང་དང་པོར་འཇོག་མཁན་ཞིག་ཡིན། གལ་ཏེ་ཁྱོད་སྦྱིན་བདག་ཡིན་
པའི་དབང་དུ་བཏང་ན། ཁྱོད་ཀྱིས་སུ་ཞིག་ལས་ཀ་བར་བསྡུ་སྲིད། ཡང་
ན་ཁྱོད་ཀྱིས་གང་ལ་འཕེལ་རྒྱས་དང་གོ་གནས་འཕར་བའི་གོ་སྐབས་
སྟེར་སྲིད།
འཛམ་གླིང་སྟེང་གི་མི་མང་ཆེ་བས་གླ་ཕོགས་ཀྱི་ཆེད་དུ་ལས་ཀ་
སྒྲུབ་ཀྱིན་ཡོད་ཅིང་། གལ་ཏེ་ཁྱོད་ཀྱིས་གླ་ཕོགས་ཀྱི་ཆེད་དུ་ལས་ཀ་
སྒྲུབ་ཀྱིན་པ་མིན་ན། ཁྱོད་རང་མི་ཕལ་བ་ལས་བརྒལ་ཞིང་རྒྱལ་ཁའི་
ཕྱོགས་སུའང་གོམ་གང་སྤོས་པ་རེད།
49

ལས་དོན་ཇི་རིགས་བསྒྲུབས་པར་
རིན་ཐང་ལྡན།
ཁྱོད་གོང་མ་ཡིན་ཡང་རུང་ལ་མི་སེར་ཡིན་ཡང་རུང་། ཕོ་ཡིན་
ཡང་རུང་ལ་མོ་ཡིན་ཡང་རུང་། རང་ཉིད་ཀྱི་ལས་ཀར་མཐོང་ཆུང་གི་
མིག་གིས་ལྟ་མི་འོས། གལ་ཏེ་ཁྱོད་ཀྱིས་རང་ཉིད་ཀྱི་ངལ་རྩོལ་དེ་ཐ་
ཤལ་ཞིག་རེད་འདོད་ན། ཁྱོད་ཀྱིས་ནོར་འཁྲུལ་ཤིན་ཏུ་ཆེན་པོ་ཞིག་
བཟོས་པ་རེད།
རོ་མའི་གཏམ་བཤད་པ་ཞིག་གིས “ལག་ཤེས་ཀྱི་ངལ་རྩོལ་
ཐམས་ཅད་ལས་ཀ་ཐ་ཤལ་རེད།” ཅེས་བཤད་པ་དང་། དེ་ནས་བཟུང་
རོ་མའི་འོད་སྟོང་འབར་བའི་ལོ་རྒྱུས་ཀྱང་འཇའ་ཚོན་ལྟར་ཡལ་བ་
རེད། ཡཱ་ལི་ཧྲི་ཏའོ་ཏིས་གནའ་བོའི་ཀེ་རི་སེའི་མི་རྣམས་ཀྱི་ངོ་ཚ་བའི་
སྐད་ཆ་ཞིག་སྟེ “གྲོང་ཁྱེར་ཞིག་ལ་དོ་དམ་ཡག་པོ་ཞིག་བྱེད་འདོད་ན།
ལག་ཤེས་པ་དག་རང་དབང་ལྡན་པའི་མིར་བསྒྱུར་མི་འོས་ཤིང་། མི་དེ་
དག་ལ་བྱ་སྤྱོད་ལེགས་པོ་ཞིག་མེད་ལ།ཁོ་ཚོ་ནི་སྐྱེས་མ་ཐག་ནས་བྲན་
གཡོག་ཡིན།” ཞེས་བཤད་མྱོང་ངོ་།།
51

བོད་འགྱུར་རིག་གནས་དཔེ་ཚོགས།
དེ་རིང་། སྔོན་ཆད་དང་འདྲ་བར་མི་མང་བོ་ཞིག་གིས་རང་ཉིད་
ཀྱིས་སྒྲུབ་བཞིན་པའི་ལས་ཀ་གཞན་གྱི་ལས་ཀ་ལས་ཚད་གཅིག་
གིས་དམའ་བ་དང་། ཁོ་ཚོས་ལས་ཀ་དེ་སྒྲུབ་ཀྱིན་ཡོད་ཀྱང་དེའི་རིན
ཐང་རྟོགས་དཀའ། ཁོ་ཚོས་འཚོ་བའི་གནོན་ཤུགས་ཀྱི་ངལ་རྩོལ་འོག་
ནས། རང་ཉིད་ཀྱི་ལས་ཀར་སྣང་ཆུང་བྱེད་པར་མ་ཟད། རང་བཞིན་
གྱིས་གཡོ་ཟོལ་དང་ཉི་མ་འཁྱོལ་ཐབས་བྱས་ཏེ། བསམ་བློ་མང་ཆེ་བ་
ད་སྐབས་ཀྱི་ལས་ཀའི་ཁོར་ཡུག་ལས་འབྲལ་ཐབས་ཀྱི་ཐོག་ཏུ་འཁོར
ནས་བསྡད་ཡོད། དེ་འདྲའི་མི་ཞིག་ཡུལ་གང་ཞིག་ཏུ་གནས་ཀྱང་བྱ་
གཞག་ཆེན་པོ་ཞིག་འགྲུབ་མི་སྲིད།
ཁྲིམས་མཐུན་གྱི་ལས་ཀ་ཐམས་ཅད་བརྩི་བཀུར་བྱེད་འོས་པ་
ཏག་ཏག་ཡིན་ལ། ཁྱོད་ཀྱིས་དྲང་བདེན་ངང་ངལ་རྩོལ་དང་གསར་
གཏོད་བྱས་ན། ཁྱོད་ཀྱི་རིན་ཐང་ལ་སུ་ཞིག་གིས་ཀྱང་སྣང་ཆུང་བྱེད་མི་
སྲིད། གནད་འགག་དེ་ཁྱོད་ཀྱིས་རང་ཉིད་ཀྱི་ལས་ཀའི་ཐོག་ཏུ་བཟུང་
བའི་རྣམ་འགྱུར་རམ་ལྟ་ཚུལ་ལ་རག་ལས་ཡོད།ཟླ་ཕོགས་རྐྱང་པ་མཐོ་
རྒྱུའི་རེ་འདུན་ཞུ་བའི་མིས་རང་ཉིད་ཀྱི་འོས་འགན་གང་ཡིན་པའང་མི་
ཤེས་པས། རང་ཉིད་དང་སྦྱིན་བདག་སུ་ལ་མཚོན་ནས་བཤད་ནའང་
རིན་ཐང་མེད་པ་རེད།
ལས་རིགས་འགའ་རེར་མིག་གིས་བལྟས་ན་དེ་འདྲའི་ཁྱད་དུ་
འཕགས་པ་ཞིག་མིན་ཀྱང་སྲིད་ལ། ལས་ཀའི་ཁོར་ཡུག་ངན་ལ་སྤྱི་
52

གྷར་སེ་ཡཱ་ལ་སྤྲིངས་པའི་འཕྲིན།
ཚོགས་ཀྱི་ཁས་ལེན་ཡང་ཐོབ་དཀའ་མོད། ཡིན་ནའང་། དགོས་མཁོ་
ཡོད་པའི་ལས་ཀ་དེ་ད་གཟོད་རླབས་ཆེན་ཡིན་པའི་དོན་དངོས་ཀྱི་
ཚད་གཞིར་སྣང་ཆུང་མི་བྱེད་རོགས། ན་གཞོན་མང་མང་པོ་ཞིག་གིས་
གཞུང་ཞབས་པ་དང་དངུལ་ཁང་གི་ལས་སྒྲུབ་མི་སྣ། སྤྱི་གཉེར་ཁང་
ཆེན་པོའི་གོང་བཀུར་གྱི་སྡེ་ལ་ད་གཟོད་མི་དྲག་ཏུ་འབོད་ཆོག་པར་
སྙམ། དེ་དག་ལས་མི་འགའ་རེས་གཞུང་ཞབས་པའི་ལས་གནས་ཤིག་
འཚོལ་ཆེད། དུས་ཚོད་ཀྱང་ཧ་ཅང་རིང་བོར་སྒུག་ཐུབ། ཡིན་ནའང་།
དེ་བསྟུན་གྱི་དུས་ཚོད་ནང་དུ་ཁོས་རང་ཉིད་ཀྱི་འབད་བརྩོན་ལ་བརྟེན་
ནས། དངོས་ཡོད་ཀྱི་འཚོ་བ་ལས་རང་ཉིད་ཀྱི་གོ་ས་ཞིག་རྙེད་ཐུབ་ཅིང་
རང་ཉིད་ཀྱི་རིན་ཐང་ཡང་རྟོགས་སྲིད།
ལས་དོན་ལ་མཆོག་དམན་གྱི་དབྱེ་བ་མེད་མོད། ལས་དོན་སྒྲུབ་
པའི་རྣམ་འགྱུར་ལ་མཆོག་དམན་གྱི་དབྱེ་བ་ཡོད། མི་ཞིག་གིས་དོན་
དག་དེ་ལེགས་པར་བསྒྲུབ་ཐུབ་མིན་ནི་མི་ཞིག་གིས་ལས་ཀར་བཟུང་
བའི་རྣམ་འགྱུར་དང་། མི་དེའི་རང་རྒྱུད་ཀྱི་གཤིས་ཀ་དང་འཇོན་ཐང་
ལ་འབྲེལ་བ་གཏིང་ཟབ་ལྡན་ནོ།།
མི་ཞིག་གིས་སྒྲུབ་པའི་ལས་ཀ་དེ་མི་དེའི་མི་ཚེའི་སྤྱོད་ཚུལ་
མཚོན་སྟངས་ཤིག་ཡིན། ཚེ་གཅིག་གི་ལས་ཀ་ནི་ཁོའི་དགའ་ཕྱོགས་
ཀྱི་མཚོན་སྟངས་དང་ཕུགས་འདུན་ཡིན། དེའི་ཕྱིར། མི་ཞིག་གི་ལས་
ཀའི་སྤྱོད་ཚུལ་ལ་རྒྱུས་ལོན་བྱེད་པ་དེ། ཚད་ངེས་ཅན་ཞིག་གི་ཐོག་
53

བོད་འགྱུར་རིག་གནས་དཔེ་ཚོགས།
ནས་མི་དེར་རྒྱུས་ལོན་བྱེད་པ་རེད།
གལ་ཏེ་མི་ཞིག་གིས་རང་ཉིད་ཀྱི་ལས་ཀར་མཐོང་ཆུང་བྱས་
ཤིང་། དེ་ལས་ཐ་ཤལ་ཞིག་ཏུ་བརྩིས་ན། མི་དེས་རང་ཉིད་ལའང་རྩ་བ་
ནས་བརྩི་བཀུར་བྱེད་མི་སྲིད། རང་ཉིད་ཀྱི་ལས་ཀ་མིག་ལམ་དུ་མི་
འཇོག་པས། ལས་ཀར་དཀའ་སྡུག་དང་སུན་སྣང་ཆེ་བའི་བསམ་བློ་
ཡོད་ལ། རང་བཞིན་གྱིས་ལས་ཀའང་ལེགས་པོར་འགྲུབ་མི་སྲིད། དེང་
སང་གི་སྤྱི་ཚོགས་ཐོག་ཏུ་མི་མང་པོ་ཞིག་གིས་རང་ཉིད་ཀྱི་ལས་ཀར་
བརྩི་མཐོང་མི་བྱེད་ཅིང་། ལས་ཀ་ནི་ལས་དོན་ཆེན་པོ་ཞིག་འགྲུབ
པའི་ངེས་བརྒྱུད་ཀྱི་ལམ་བུ་དང་། མི་གཞི་འཕེལ་རྒྱས་ཀྱི་ལག་ཆ་རུ་
མི་ལྟ་བར། ཟས་གོས་འགྲོ་སྡོད་ཀྱི་སྦྱིན་བདག་ཏུ་བལྟས་ཏེ། ལས་ཀ་ནི་
འཚོ་བའི་རིན་དོད་དང་། འུ་ཐུག་ཐབས་ཟད་ཅིང་གཡོལ་ཐབས་མེད་
སའི་ལས་ཀ་ཞིག་ཏུ་བརྩི་བཞིན་ཡོད། འདི་ནི་ཅི་འདྲའི་ནོར་འཁྲུལ་ཆེ་
བའི་བསམ་ཚུལ་ཞིག་རེད་ཨང་།
རང་ཉིད་ཀྱི་ལས་ཀར་མཐོང་ཆུང་མི་བྱེད་པའི་མི་དེ་ཚོ་རྟག་ཏུ་
གཞན་འགུལ་གྱིས་འཚོ་བར་གོམས་ཐབས་བྱེད་བཞིན་པའི་མི་དག་
ཡིན་ལ། ཁོ་ཚོས་སྟོབས་ཤུགས་ཡོད་རྒུ་བཏོན་ནས་རང་ཉིད་ཀྱི་འཚོ་
གནས་ཁོར་ཡུག་ལེགས་བཅོས་བྱེད་མི་འདོད། ཁོ་ཚོར་མཚོན་ན་
གཞུང་ཞབས་པ་ནི་ངོ་སོ་ཆེ་ཞིང་དབང་གྲགས་ལྡན་ལ། ཁོ་ཚོ་ལུས་
ཤུགས་ངལ་རྩོལ་ལ་མི་དགའ་བས་ཚོང་ལས་དང་ཞབས་ཞུའི་ལས་
54

གྷར་སེ་ཡཱ་ལ་སྤྲིངས་པའི་འཕྲིན།
ཀར་མི་དགའ། རང་གིས་རང་ཉིད་ཀྱི་འཚོ་བ་སྐྱིད་པོ་ཞིག་དང་གོ་
གནས་ལེགས་པོ། ལས་ཀའི་དུས་ཚོད་རང་དབང་ལྡན་པ་ཞིག་ཡིན་
འོས་པར་འདོད་ཀྱིན་ཡོད་ལ། ཁོ་ཚོས་ནམ་རྒྱུན་ཕྱོགས་ག་གེ་མོ་ནས་
རང་ཉིད་ལ་ལེགས་ཆ་ཡོད་པའི་བསམ་བློ་ཨུ་ཚུགས་ངང་འཛིན་བྱེད་
ཀྱིན་ཡོད་ཅིང་། མདུན་ལམ་ཆེན་མོ་ཞིག་ཡོད་པར་ཡང་འདོད་ཀྱིན་
ཡོད།དོན་དངོས་སུ་གཏན་ནས་དེ་འདྲ་མ་ཡིན་ནོ།།
རང་ཉིད་ཀྱི་ལས་ཀར་མཐོང་ཆུང་བྱེད་པའི་མི་དེ་དག་དོན་དངོས
སུ་མི་ཚེའི་སྡར་མ་ཡིན། དལ་ལྷོད་ཆེ་ཞིང་ངོ་སོ་ཆེ་བའི་གཞུང་ཞབས་
པའི་ལས་ཀ་དང་བསྡུར་ན། ཚོང་ལས་དང་ཞབས་ཞུའི་ལས་ཀར་དཀའ་
བ་སྤྱད་དགོས་ཤིང་དོན་དངོས་ཀྱི་འཇོན་ནུས་མཁོ། མི་རྣམས་འགྲན་
སྡུར་དང་ལེན་བྱེད་རྒྱུར་སྐྲག་པས། ཁ་གཡར་ས་མང་བོ་ཞིག་འཚོལ་
སྲིད། ཡུན་ནས་ཡུན་དུ་རང་ཉིད་ཀྱི་ལས་ཀར་སྣང་ཆུང་བྱེད། མི་འདི་
དག་སློབ་མའི་དུས་སྐབས་སུ་ལེ་ལོ་དང་རྣམ་གཡེང་ཆེ་བ་ཏག་ཏག་
ཡིན་སྲིད་ལ། རྒྱུགས་གཞི་ལས་བརྒལ་རྗེས་དཔེ་དེབ་བསྐྱར་ཅིང་། ཁོའི་
ཚེ་གཅིག་གི་འཕེལ་རྒྱས་ཀྱི་འགག་སྒོ་ཐམས་ཅད་ཕྱེ་ཟིན་པར་སྙམ།
ཁོ་ཚོས་གང་འདྲ་ཞིག་ལ་ཕུགས་འདུན་ཁྲོད་ཀྱི་ལས་ཀ་ཟེར་བར་གོ་
བ་ནོར་འཛོལ་བླངས་པ་རེད། ལའེ་པོ་ཐེས་མི་འདིའི་རིགས་ལ། གལ་
ཏེ་མི་རྣམས་ཀྱིས་ཟླ་ཕོགས་མཐོན་པོ་ཞིག་དང་སྲིད་གཞུང་གི་ལས་ཀ་
མཐོན་པོ་ཙམ་ཞིག་ལ་རེ་སྨོན་བྱས་ནས་བསྡད་ན། ཉེན་ཁ་ཧ་ཅང་ཆེ་
55

བོད་འགྱུར་རིག་གནས་དཔེ་ཚོགས།
བས་དེས་མི་རིགས་ཤིག་གི་ཁེར་ཚུགས་ཀྱི་སྙིང་སྟོབས་ཉམས་དམས་
སུ་གཏོང་བའམ། ཡང་ན་དེ་ལས་ཚབ་ཆེན་ཞིག་བཤད་ན། རྒྱལ་ཁབ་
ཅིག་གི་རྒྱལ་དམངས་ཀྱིས་དཀའ་སྤྱོད་སྡུག་རུས་ཀྱིས་གོ་ས་དེར་རེ་
སྙེག་ཙམ་བྱས་པ་ཡིན་ན། མི་རིགས་དེའི་མི་ཚང་མར་བྲན་གཡོག་ལྟ་
བུའི་འཚོ་བ་རོལ་ཏུ་འཇུག་ངེས་ཞེས་ཉེན་བརྡ་བཏང་མྱོང་ངོ་།།
“ཤེས་ལྡན་བདག་འདྲ་ལས་ཀྱིས་སྐྱེས་ལགས་ན།། ནམ་ཞིག་
དགོས་པའི་དུས་ཤིག་མི་འཆར་རམ།།” ལེ་ལོ་རྣམ་གཡེང་གིས་འུ
ཚོར་ལས་དབང་ལེགས་པོ་ཞིག་འཁྱེར་ཡོང་མི་སྲིད། ན་གཞོན་འགའ་
རེས་རང་ཉིད་ཀྱི་སྐྱེས་ཐོབ་ཀྱི་ཤེས་རབ་ལ་བརྟེན་ནས། མཛེས་སྡུག་
ལྡན་པའི་དངོས་པོ་གསར་གཏོད་བྱས་ཏེ་སྤྱི་ཚོགས་ལ་སྲི་ཞུ་སྒྲུབ་ཀྱིན་
ཡོད་ལ། དེ་ལས་གཞན་པའི་མི་འགའ་རེར་འཚོ་བའི་དམིགས་ཡུལ་
མེད་ཅིང་རྐང་འཁུམས་ལག་འཁུམས་ཀྱིས་ལྷན་སྐྱེས་ཀྱི་རིག་པ་འཕྲོ་
བརླག་བྱས་པས། རྒས་ཁར་ཤི་ཁའི་དབུགས་གསོ་ཐབས་ཙམ་ལས་
གང་ཡང་མི་འགྲུབ། མ་གཞི་མཚར་སྡུག་འོད་སྟོང་འབར་བའི་མི་ཚེ་
ཞིག་བསྐྲུན་ཆོག་མོད། ཡིན་ནའང་། མཇུག་མཐར་རྒྱལ་ཁ་འཐོབ་རྒྱུའི
གོ་སྐབས་ཤོར་ཞིང་། འདི་བློ་ཕམ་པའི་གནས་ཚུལ་ཆེན་པོ་ཞིག་རེད་
ཅེས་ཟེར་ཆོག ཞིང་བདག་ཅིག་ཝ་ཧྲིང་ཐོན་ལྟ་བུའི་མི་སྣར་འགྱུར་
སྲིད་ལ། མི་ཚེ་གང་བོར་མིག་ཟུང་ས་ལ་གཏད་ཅིང་རྒྱབ་ཉི་མ་ལ་ལྡེས་
ནས་རྒས་ཀྱང་སྲིད་དོ།།
56

གྷར་སེ་ཡཱ་ལ་སྤྲིངས་པའི་འཕྲིན།
ལུའུ་ཧྥུ་ཕོ་བྲང་དུ་མོ་ནའེ་ཡི་རི་མོ་ཞིག་ཉར་ཚགས་བྱས་འདུག་
ལ༑ དེ་ནི་ཡེ་ཤུ་ཆོས་ལུགས་ཀྱི་བུད་མེད་དགེ་སྒྲུབ་ཁང་ཞིག་གི་གཡོས་
ཁང་ནང་གི་རྣམ་པ་བྲིས་པའི་རི་མོ་ཞིག་རེད། པར་རིས་སུ་ལས་ཀ་
སྒྲུབ་བཞིན་པའི་མི་དེ་སྤྱིར་བཏང་གི་མི་ཞིག་མ་ཡིན་པར་ལྷ་ཞིག་རེད།
གཅིག་གིས་རྫ་མའི་ནང་གི་ཆུ་སྐོལ་གྱིན་ཡོད་ལ། གཅིག་གིས་ཡིད་
འོང་གི་རྣམ་པའི་སྒོ་ནས་ཆུ་ཟེའུ་ཡར་འགྱོག་གིན་འདུག ཡང་ཇ་
མའི་ལྭ་བ་གྱོན་པའི་ལྷ་ཞིག་གིས་ལག་པ་བརྐྱངས་ནས་སྡེར་མ་ལེན་
གྱིན་འདུག ཉིན་རྒྱུན་གྱི་འཚོ་བའི་ཁྲོད་ཀྱི་ལས་ཀ་ཕལ་བ་ཞིག་ཡིན་
ནའང་།ཁོང་ཚོས་བློ་རྩེ་གཅིག་སྒྲིམ་གྱིས་སྒྲུབ་ཀྱིན་འདུག་གོ།
སྤྱོད་ལམ་རང་ངོས་ནས་བྱ་བ་གང་རུང་ཞིག་སྒྲུབ་དུས་ཀྱི་བསམ་
པའི་འཁྱེར་སོ་ཡིན་ལ་མི་ཞིག་གི་གཤིས་ཀ་མཚོན་མི་ཐུབ། ལས་ཀ་
ཞིག་སྒྲུབ་དུས་འདུན་པ་ཡོད་མེད་དེ། གཙོ་བོ་དེ་སྒྲུབ་དུས་ཀྱི་བློ་ཡུལ་
ལ་རག་ལས་ཡོད། ཉི་ཤར་ཉི་ནུབ་དང་ཉིན་མཚན་ཀུན་ཏུ་དེས་ཁྱོད་
རང་གི་བློ་ཁོག་ཇེ་ཡངས་སམ་ཡང་ན་ཇེ་དོག་ཏུ་གཏོང་སྲིད་ལ། ཁྱོད་
ཀྱི་ལས་ཀ་སྔར་ལས་དོན་དང་ལྡན་པའམ་ཡང་ན་སྔར་ལས་ཐ་ཤལ་གྱི་
ལས་ཀ་ཞིག་ཏུའང་བསྒྱུར་སྲིད།
མི་ཚེར་མཚོན་ནས་བཤད་ན་ལས་དོན་རེ་རེ་ཧ་ཅང་དོན་ལྡན་
ཞིག་ཡིན། ཁྱོད་རང་སོ་ཕག་བཟོ་བ་ཞིག་གམ་ཨར་ལས་བཟོ་བ་ཞིག་
ཡིན་ནམ། ཁྱོད་ཀྱིས་སྔོན་ཆད་སོ་ཕག་དང་བྱེ་འདམ་ཁྲོད་ནས་སྙན་
57

བོད་འགྱུར་རིག་བ་ནས་དཔེ་ཚོགས།
ངག་གི་བྲོ་བ་ཚོར་མྱོང་ངམ། ཁྱོད་རང་དཔེ་མཛོད་ཁང་གི་དོ་དམ་པ་
ཞིག་ཡིན་ནམ། དཀའ་སྤྱད་འབད་བརྩོན་ངང་དཔེ་ཆ་བསྡུ་གསོག་
བྱས་རྗེས་རང་ཉིད་ལ་ཡར་ཐོན་ཡོད་པ་ཚོར་སོང་ངམ། ཁྱོད་རང་སློབ་
གྲྭའི་དགེ་རྒན་ཞིག་ཡིན་ནམ། སྔར་ལམ་འགྱུར་མེད་ངང་སློབ་ཁྲིད་
བྱེད་པའི་ལས་ཀར་སུན་སྣང་སྐྱེའམ། རང་ཉིད་ཀྱི་སློབ་མ་རྣམས་
མཐོང་མ་ཐག ཁྱོད་སུན་མེད་ངང་རིང་དུ་གྱུར་ནས་སུན་སྣང་ཡོད་
ཚད་ནམ་མཁའི་ཕ་མཐའ་རུ་འཕེན་སྲིད་དོ།།
གལ་ཏེ་གཞན་གྱི་མིག་ལམ་ནས་རང་གི་ལས་ཀར་བལྟ་བའམ་
ཡང་ན་སྐྱེ་བོ་ཕལ་བའི་ཚད་གཞིས་འུ་ཚོའི་ལས་ཀར་དཔྱད་གཏམ་
བཞག་ན། ལས་དོན་ནི་སྐྱེ་སྟོབས་དང་འདུན་པ་མེད་ས་ཞིག་ཡིན་སྲིད་
ལ༑ དོན་སྙིང་གང་ཡང་མེད་ཅིང་ཡིད་འགུག་གི་ནུས་པ་དང་རིན་ཐང་
གང་ཡང་བརྗོད་རྒྱུ་མེད་ས་ཞིག་ཡིན་སྲིད། འདི་ནི་དཔེར་བཞག་ན་
འུ་ཚོས་ཡེ་ཤུ་ཆོས་ཁང་ཞིག་གི་ཕྱི་རོལ་ནས་དེའི་སྒེའུ་ཁུང་ལ་བརྟག་
དཔྱད་བྱས་པ་དང་འདྲ། ཆོས་ཁང་གི་སྒེའུ་ཁུང་ཚང་མ་ས་རྡུལ་གྱིས་
གཡོགས་ཡོད་པ་དང་།འོད་མདངས་ཉམས་ནས་ཆོ་མེད་དང་ཕམ་ཉེས་
ཀྱི་སྣང་བ་སྟེར་སྲིད་ནའང་། འུ་ཚོ་དེའི་སྒོ་ཐེམ་བརྒལ་ནས་ནང་དུ་སོང་
བ་ན། འོད་མདངས་འཚེར་བའི་ཁ་དོག་དང་ཞིབ་ཚགས་ལྡན་པའི་ཉི་
ཐིག་སྒེའུ་ཁུང་ལས་འཕྲོས་ཏེ་མཛེས་སྡུག་ལྡན་པའི་རི་མོ་བསྐྲུན་པ་
མཐོང་ཐུབ་བོ།།
58

གྷར་སེ་ཡཱ་ལ་སྤྲིངས་པའི་འཕྲིན།
དེར་བརྟེན། འུ་ཚོར་འདི་འདྲའི་གོ་རྟོགས་ཤིག་འབྱུང་ཐུབ་སྟེ། མི་
རྣམས་ཀྱིས་གནས་ཚུལ་ལ་ལྟ་བའི་ཐབས་ལམ་ལ་ཚད་ཡོད་པས། འུ་
ཚེས་ངེས་པར་དུ་དངོས་པོའི་སྤྱི་ཁོག་ནས་དངོས་པོ་དེར་བརྟག་དཔྱད་
བྱས་ན་ད་གཟོད་དངོས་པོ་དེའི་རང་གཤིས་མཐོང་ཐུབ། ལས་ཀ་ལ་
ལར་ཕྱིའི་རྣམ་པའི་སྟེང་ནས་བལྟས་ན་སྒྲུབ་འདུན་གཏན་ནས་མེད་
ཀྱང་། གཏིང་ཟབ་སར་བབས་ན་དོན་སྙིང་གར་ཡོད་ཤེས་ཐུབ། དེའི་
ཕྱིར། ལམ་དུ་སོང་ཡང་ཆོག་ལ་མ་སོང་ཡང་རུང་། མི་རེ་རེས་ངེས་་
པར་དུ་ལས་དོན་རང་ཉིད་ཀྱི་ངོས་ནས་ལས་ཀར་རྒྱུས་ལོན་བྱས་ཏེ། དེ་
མི་ཚེའི་ཁེ་དབང་དང་གཟི་བརྗིད་དུ་འཇོག་དགོས། དེ་ལྟར་བྱས་ན་ད་
གཟོད་ཁེར་ཚུགས་ཀྱི་རང་གཤིས་དུས་གཏན་དུ་གནས་ཐུབ།
ལས་དོན་རེ་རེ་འུ་ཚོས་བསྒྲུབ་དགོས། རང་ཉིད་ཀྱིས་སྒྲུབ་བཞིན་
པའི་ལས་དོན་རེ་རེར་མཐོང་ཆུང་མ་བྱེད། ཆེས་སྤྱིར་བཏང་གི་ལས་
དོན་ཞིག་ཡིན་ནའང་། ནུས་པ་གང་ཡོད་དང་རང་འགན་གཙང་སྒྲུབ་
ཀྱིས་ལེགས་འགྲུབ་ཡོང་བར་བྱ་དགོས། ལས་འགན་ཆུང་ངུ་ཞིག་
ལེགས་གྲུབ་བྱུང་ན། ཁྱོད་ལ་ལས་འགན་ཆེན་པོ་ཞིག་འགྲུབ་པའི་
གདེང་ཚོད་ཡོད་ཅིང་། གོམ་པ་རེ་རེར་རྐང་རྗེས་རེ་རེ་བཞིན་རྩེར་
བསྙེགས་ན་ལས་སླ་མོར་ཕམ་ཁ་རེག་མི་སྲིད་པས། ལས་དོན་ལ་
བརྟེན་ནས་ནུས་ཤུགས་རྙེད་པའི་གསང་བའི་ཐབས་ལམ་དེའི་ནང་དུ་
ཉར་ཡོད།
59

ལས་རིགས་ནི་མིའི་རིགས་ཀྱི་འགན་འཁྲི་ཡིན།
ལས་རིགས་ནི་མིའི་འགན་འཁྲི་ཡིན་ལ། ལས་བཀུར་ནི་མིའི
རིགས་ཐུན་མོང་ལ་ཡོད་པའི་སྤྱི་བཀུར་གྱི་སྙིང་སྟོབས་ཤིག་ཡིན། མི་
ཕལ་བ་ཞིག་གི་ཆ་ནས་བལྟས་ན། ལས་བཀུར་ནི་རང་ཉིད་ཀྱི་ལས་
ཀར་བརྩི་མཐོང་བྱེད་པ་དང་། ལས་དོན་རང་དོན་དུ་བརྩི་བ་དེ་རེད།
གཙོ་བོ་རང་འགན་བློ་དཀར་དང་རང་འགན་གཙང་སྒྲུབ། ལས་འགན་
ནན་འཁུར། སླ་བཅོས་མེད་པ། མགོ་རྔ་ཡོད་པ་བཅས་ཀྱི་ཐོག་ནས་
མངོན་ཡོད། དེའི་ཁྲོད་དུ་འོས་འགན་གྱི་བསམ་པ་ཞིག་དང་སྤྱོད་ལམ་
གྱི་འགན་འཁྲིའི་བསམ་པ་ཞིག་འདུས་ཡོད། འདིའི་རིགས་ཀྱི་ཀུན་
སྤྱོད་བསམ་པ་འདི་དེང་གི་སྤྱི་ཚོགས་སུ་དར་རྒྱས་གོང་འཕེལ་དུ་འགྲོ་
སྲིད། ལས་བཀུར་འདི་མི་ཚུལ་ལྡན་ཞིག་བྱེད་པའི་རྨང་གཞི་ཡིན་ལ།
བྱས་རྗེས་ཆེན་པོ་ཞིག་འཇོག་པའི་ཆ་རྐྱེན་ཡང་ཡིན།
འགྲན་རྩོད་ཁྲོད་ནས་རྒྱལ་བར་འདོད་པའི་སྤྱི་གཉེར་ཁང་གང
ཞིག་ཡིན་ནའང་། ངེས་པར་དུ་ལས་བཟོ་བར་ལས་ལ་བཀུར་དུ་འཇུག་
པའི་ཐབས་ལམ་ཡོད་དགོས། ལས་ལ་མི་བཀུར་བའི་ལས་བཟོ་བ་ཞིག་
61

བོད་འགྱུར་རིག་གནས་དཔེ་ཚོགས།
གིས་ནམ་ཡང་འགྲུལ་བ་ལ་ཡག་ཉེས་ཆེ་བའི་ཞབས་འདེགས་ཤིག་
བསྒྲུབས་མི་ནུས་ལ། ཐོན་རྫས་སྤུས་ལེགས་ཤིག་ཀྱང་ཐོན་སྐྱེད་བྱེད་
མི་ཐུབ། རྒྱ་ཆེར་བཏང་ནས་བཤད་ན། རྒྱལ་ཁབ་ཅིག་འཛམ་གླིང་གི་
ནགས་ཚལ་ཁྲོད་ནས་འགྲེང་འདོད་ན། ངེས་པར་དུ་མི་དམངས་ལས་
ལ་བཀུར་དུ་འཇུག་དགོས། ཉེན་རྟོག་པས་རང་འགན་གཙང་སྒྲུབ་ཀྱིས་
་ཚོགས་ལ་ཞབས་འདེགས་ཞུ་དགོས་ཤིང་། སྲིད་དོན་འགོ་ཁྲིད་
ཀྱིས་སྙིང་རུས་བསྐྱེད་དེ་བསམ་བློ་བཏང་ནས་སྲིད་ཇུས་གཏན་འཁེལ་
དང་ལག་བསྟར་བྱ་དགོས་ཤིང་། གྲོས་ཁང་གི་འཐུས་མིས་སྲིད་དོན་བློ་
འདྲི་བྱེད་པར་བརྩོན་དགོས། མི་རེ་རེས་གང་ལས་ལ་དགའ་ཞེན་བྱས་
ན༑ ད་གཟོད་ལས་བཀུར་གྱི་སྤྱི་ཚོགས་ཤིག་བསྐྲུན་ནུས་སོ།།
ང་ཚོས་ལས་རིགས་གང་འདྲ་ཞིག་བསྒྲུབས་ཀྱང་། ཡུལ་གང་ཞིག་
ཏུ་སོང་ནའང་། རྟག་ཏུ་མགོ་བདེ་སྐབས་འཚོལ་དང་འགན་འཁྲིར་
གཡོལ་བ། ཁ་གཡར་ས་འཚོལ་མཁན་གྱི་མིར་འཕྲད་སྲིད། ཁོང་ཚོར་
འགན་འཁྲིའི་བསམ་པ་མཆོག་ཏུ་གྱུར་བ་མེད་པར་མ་ཟད། ལས་
བཀུར་སྙིང་སྟོབས་ལ་ཆ་རྒྱུས་ཀྱང་མེད། ལས་བཀུར་འདིར་ཕྱི་ནས་
བལྟས་ན་སྤྱི་གཉེར་ཁང་དང་སྦྱིན་བདག་གི་ཁེ་ཕན་ལ་འབྲེལ་འདུག་
མོད། ཡིན་ནའང་། མཐའ་མཇུག་གི་ཕན་པ་ཐོབ་ཡུལ་དེ་ཁྱོད་རང་ཉིད་
ཡིན།
ལས་བཀུར་འུ་ཚོའི་གོམས་གཤིས་སུ་གྱུར་དུས། ང་ཚོར་དེའི་ནང་
62

གྷར་སེ་ཡཱ་ལ་སྤྲིངས་པའི་འཕྲིན།
ནས་ཤེས་བྱ་སྔར་ལས་མང་བ་ཞིག་ཐོབ་སྲིད་ལ། ཉམས་མྱོང་མང་བོ་
ཞིག་ཀྱང་གསོག་འཇོག་བྱེད་ཐུབ། དེ་ལྟར་ལུས་སེམས་ཡོད་རྒུ་ལས་
ཀའི་ཁྲོད་དུ་ཞུགས་པའི་གོ་རིམ་ཁྲོད་ནས་སྐྱིད་སྣང་ཡང་རྙེད་ཐུབ། འདི་
འདྲའི་གོམས་གཤིས་ལ་ནུས་པ་མྱུར་ཐོན་གྱི་ཕན་ནུས་མེད་ཀྱང་སྲིད་
མོད། ཡིན་ནའང་། ཐག་ཆོད་པ་ཞིག་ནི “ལས་ལ་མི་བཀུར་བ” འདི་
གོམས་གཤིས་སུ་གྱུར་དུས། དེའི་མཇུག་འབྲས་བསམ་བློ་བཏང་ནའང་
ཤེས་ཐུབ་པ་རེད། ལས་ཀའི་ཐད་ནས་མགོ་བདེ་སྐབས་འཚོལ་བྱས་པཔ་
དེས་ཁྱོད་ཀྱི་སྦྱིན་བདག་ལ་གྱོང་གུད་ཉུང་ཙམ་འཁྱེར་ཡོང་སྲིད་མོད།
ཁྱོད་རང་ཉིད་ལ་མཚོན་ན་རང་གི་མི་ཚེ་གཅིག་དེ་བརླག་པ་ཡིན་ནོ།།
རྒྱལ་ཕམ་ནི་དུས་རྟག་ཏུ་མི་སྒེར་གྱི་མི་གཤིས་ལ་རག་ལས་ཡོད་
ཅིང་། ལས་བཀུར་འབད་བརྩོན་བྱེད་པའི་མི་ཞིག་ལ་འགོ་ཁྲིད་ཀྱི་
མཐོང་ཆེན་ཐོབ་ཀྱང་མི་སྲིད་མོད། ཡིན་ནའང་། མ་མཐར་མི་གཞན་
གྱི་བརྩི་བཀུར་ཐོབ་སྲིད། མགོ་བདེ་སྐབས་འཚོལ་བྱེད་བཞིན་པའི་
མི་ཚོས་ཐབས་ཤིག་བཙལ་ནས་གོ་ས་མཐོན་པོ་ཞིག་ཏུ་བསྙེགས་སོང་
ནའང་། མི་རྣམས་ཀྱིས་དུས་གཏན་དུ་མི་དེ་ཀུན་སྤྱོད་བཙོག་པའི་མིར་
བརྩི་བ་དང་། རང་ཤུགས་ཀྱིས་རང་གི་རྒྱལ་ཁའི་ལམ་བུར་བར་ཆད་
ཅིག་བསྐྲུན་པ་རེད། ངལ་མེད་འབྲས་ལེན་ལ་བསླུ་བྲིད་ཀྱི་ནུས་ཤུགས་
ཆེན་པོ་ཞིག་ཡོད་སྲིད་མོད། ཡིན་ནའང་། མགྱོགས་མྱུར་ངང་རིན་དོད་
འབུལ་དགོས་ཅིང་། ཁོང་ཚོའི་ཆེས་རིན་ཐང་ཆེ་བའི་མ་རྩ་སྟེ “མཚན་
63

བོད་འགྱུར་རིག་ག་ས་དཔེ་ཚོགས།
སྙན” ཤོར་སྲིད། དྲང་བདེན་དང་ལས་བཀུར་གྱི་སྙན་གྲགས་ནི་མི་
ཚེའི་ཆེས་རིན་ཐང་བྲལ་བའི་རྒྱུ་ནོར་ཡིན།
ངས་ན་གཞོན་ཡོན་ཏན་ཅན་ཞིག་ངོ་ཤེས། ཁོ་ནི་ལས་ཀར་བག་
གཡེང་ཞིང་ལས་བཀུར་སྙིང་སྟོབས་མེད་པའི་མི་ཞིག་རེད། ཐེངས་ཤིག
ཚགས་པར་ཁང་གིས་མགྱོགས་པོར་མ་ཡིག་མ་ཟིན་གཏོང་དགོས་
པར་བཤད་ནའང་། ཁོས་རྩོམ་གྱི་མ་ཟིན་ཁྱེར་ནས་ཁྱིམ་ལ་གཉིད་
དུ་བུད་སོང་བས། ཚགས་པར་གྱི་ཕྱིར་གཏོང་དུས་ཚོད་ལ་བར་ཆད་
བཟོས་པ་རེད།མི་འདིའི་རིགས་ལ་དུས་གཏན་དུ་བརྩི་བཀུར་དང་ལས་
འཕར་གོ་སྐབས་ཐོབ་མི་སྲིད། མི་རྣམས་ཀྱིས་དུས་རྟག་ཏུ་ནུས་ཤུགས་
འབྲིང་ཙམ་ལས་མེད་ནའང་རང་འགན་གཙང་སྒྲུབ་བྱེད་མཁན་གྱི་མི་
དེར་བརྩི་བཀུར་བྱེད་པ་ལས། ནུས་ཤུགས་ཆེན་པོ་ཡོད་ནའང་། འགན་
མི་ལེན་པའི་མི་དེར་བརྩི་བཀུར་བྱེད་མི་སྲིད་དོ།།
གཞན་གྱིས་རང་ལ་བརྩི་བཀུར་བྱས་ན་རང་བརྩིའི་བསམ་པ་
དང་རང་ལ་ཡིད་ཆེས་པའི་བསམ་པ་ཇེ་ཆེར་འགྲོ་བ་ཡིན། ཁྱོད་ཀྱི་
ཟླ་ཕོགས་ཅི་འདྲ་ཞིག་དམའ་ནའང་། ཁྱོད་ཀྱི་གླ་བདག་གིས་ཁྱོད་ལ
མཐོང་ཆེན་ཅི་འདྲ་མ་བྱས་ཀྱང་། ཁྱོད་ཀྱིས་རང་འགན་བློ་དཀར་དང་།
སེར་སྣ་སྤུ་ཙམ་མེད་པའི་སྒོ་ནས་རང་གི་སེམས་ཤུགས་དང་སྤྲོ་བ་དེའི་
ཐོག་ཏུ་བཏང་ན། ཁྱོད་ཀྱིས་ག་ལེར་རང་ཉིད་ཀྱི་ལས་ཀས་རང་ཉིད་
ལ་གནང་བའི་ང་རྒྱལ་དང་བསྐྱེད་པའི་སྤོབས་པ་ཚོར་ཡོང་ལ། དེ་ལྟར་
64

གྷར་སེ་ཡཱ་ལ་སྤྲིངས་པའི་འཕྲིན།
གཞན་གྱི་བརྩི་བཀུར་ཡང་ཐོབ་ཡོང་། བདག་པོ་དང་རྒྱལ་ཁ་ཐོབ་
པའི་མིའི་རྣམ་འགྱུར་བཟུང་སྟེ་ལས་ཀར་ཞུགས་དང་། ལས་དོན་ངང་
ངམ་ཤུགས་ཀྱིས་སྔར་ལས་ལེགས་པར་འགྲུབ་ཡོང་།
ལས་དོན་ལ་འགན་མི་འཁུར་བའི་མི་ནི་རང་ལ་ཡིད་མི་ཆེས་པའི་
མི་ཞིག་ཡིན་ལ། སྐྱིད་སྣང་གི་དོན་སྙིང་མྱོང་མི་ཐུབ་པའི་མི་ཞིག་ཀྱང་
ཡིན། ཁྱོད་ཀྱིས་རང་གི་ལས་དོན་མི་གཞན་ཞིག་ལ་གཡུག་བཞིན་
པའི་སྐབས་དེར། དོན་དངོས་སུ་ཁྱོད་ཀྱིས་རང་གི་སྐྱིད་སྣང་དང་ཡིད་
ཆེས་མི་གཞན་ཞིག་ལ་བསྐོར་བ་ཡིན་པ་ཧ་གོ་དགོས།
མི་ཞིག་གིས་གྲུབ་འབྲས་རིག་པ་བ་ཞིག་ལ “ཁྱོད་ཀྱིས་བསམ་
ན་སློབ་ཆེན་སློབ་གསོ་འདི། ན་གཞོན་ཞིག་གི་མ་འོངས་པར་མཚོན་
ནས་བཤད་ན་དགོས་པ་ཡོད་དམ།” ཞེས་དྲིས་པར། གྲུབ་འབྲས་
རིག་པ་བ་དེས “ཚོང་ལས་རྐྱང་པར་ཆ་མཚོན་ནས་བཤད་ན་ངེས་
མཁོ་ཞིག་མ་ཡིན་པར། དེ་ལ་མཁོ་བ་ནི་ལས་བཀུར་གྱི་སྙིང་སྟོབས་
རེད། དོན་དངོས་སུ་ན་གཞོན་མང་བོ་ཞིག་ལ་མཚོན་ནས་བཤད་ན།
སློབ་ཆེན་སློབ་གསོས་ཁོ་ཚོའི་སྟོབས་ཤུགས་གང་ཡོད་འདོན་པའི་
ལས་ཀའི་སྙིང་སྟོབས་གསོ་སྐྱོང་བྱེད་བཞིན་པའི་སྐབས་དེར། ཕ་མས་
ཁོ་ཚོ་སློབ་རའི་ནང་དུ་དེད་སོང་བ་མཚོན་གྱིན་ཡོད་ཅིང་། སློབ་ཆེན་
དུ་འཛུལ་བ་དེས་ཁོང་ཚོའི་ཚེ་གཅིག་གི་སྣང་བ་ཆེས་སྐྱིད་དུས་དང་
གསོན་ཤུགས་རྒྱས་པའི་ལོ་ཟླ་མཚོན་གྱིན་ཡོད། སློབ་ར་དང་ཁ་བྲལ་
65

བོད་འགྱུར་རིག་གནས་དཔེ་ཚོགས།
དུས་ཚེ་སྲོག་གི་གསེར་དང་མཚུངས་པའི་དུས་ཚིགས་དེར་ཐོན་པ་
རེད། ཡིན་ནའང་། རྟག་པར་ཡུལ་དུས་འདིར་ཐོན་དུས་ཁོ་ཚོས་རང་
ཉིད་ཀྱི་ལུས་སེམས་ལས་ཀའི་ཐོག་ཏུ་སྒྲིམ་མི་ཐུབ་པས། མཐར་བལྟས་
བལྟས་རིག་རིག་ལ་རྒྱལ་ཁ་ལེན་པའི་གོ་སྐབས་དེ་རང་གི་ཉེ་འགྲམ་
ནས་ཤོར་སོང་བ་རེད། དེ་ནི་ཇི་འདྲའི་ཡིད་ཕངས་པ་ཞིག་རེད་ཨང་།”
ཞེས་དྲིས་ལན་བློ་གསལ་དོན་རྟོགས་ཅན་ཞིག་བཏབ།

འགོར་འགྱངས་དང་གཡོ་ཟོལ་ནི་
ངན་ལང་གི་བྱ་སྤྱོད་ཅིག་གོ།
སྒྱིད་ལུག་ཆེ་བའི་མིར་ནད་ཡོད་པ་མིན་ན། དེས་རང་ཉིད་དགའ་
མོས་བྱེད་སའི་ལས་ཀ་ཞིག་རྙེད་མེད་པ་རེད། ལྷན་སྐྱེས་ཀྱི་མི་སྒྱིད་
ལུག་ཅན་ཞིག་མེད་ལ། མི་ཞིག་ཡིན་ན་རང་ཉིད་ལ་བྱ་བ་ཞིག་སྒྲུབ་རྒྱུ་
ཡོད་ན་འདོད། ནད་ཀྱིས་བཟུང་བའི་ནད་པས་རང་ཉིད་ཡར་ལངས་ཏེ།
ཕྱོགས་གང་སར་འགྲོ་ན་འདོད་ཅིང་། ལས་གནས་སུ་སོང་ནས་ལས་
དོན་ཞིག་བསྒྲུབས་ནའང་འདོད་ལ། ལས་ཀ་གང་འདྲ་ཞིག་ཡིན་ནའང་
ཆོག་པར་འདོད།
སྒྱིད་ལུག་གིས་སུན་སྣང་སྐྱེ་རུ་འཇུག་ཅིང་། སུན་སྣང་གིས་ལེ་ལོ་
རྣམ་གཡེང་ཆེ་བར་བསྒྱུར་སྲིད། དེ་ལས་ལྡོག་སྟེ་ལས་ཀས་སྤྲོ་བ་བསྐྱེད་
ཅིང་། སྤྲོ་བ་ལ་བརྟེན་ནས་ཡར་ཐོན་གྱི་བསམ་པ་རྣམ་དག་སློང་ཐུབ།
ཁོ་ལའེ་མོན་ཐི•སི་ཐོང་གིས “རང་ཉིད་ཆེས་འཇོན་པ་དང་ཆེས་ཡིད་
གཏད་ཐུབ་སའི་ལས་ཀ་ཞིག་བཙལ་ནས། སྟོབས་ཤུགས་ཡོད་རྒུ་རྩལ་དུ་
སྤྲུགས་ནས་དེ་ཁོ་ནའི་ཐད་ལ་འབད་པ་བྱོས།” ཞེས་བཤད་མྱོང་ངོ་།།
67

བོད་འགྱུར་རིག་གནས་དཔེ་ཚོགས།
མི་མང་བོ་ཞིག་གིས “ངའི་སྦྱིན་བདག་ནི་ཧ་ཅང་འགྲིག་ཆགས་
དཀའ་བ་ཞིག་ཡིན་པས། ཁོའི་དོན་དུ་འབད་བརྩོན་ངང་ལས་ཀ་སྒྲུབ་
པར་སྙིང་བོ་རྩ་བ་ནས་མི་འདུག” ཅེས་པའི་བསམ་བློ་ཞིག་བཟུང་
ཡོད། ཡིན་ནའང་། ཁོ་ཚོས་འདི་འདྲའི་གནས་ལུགས་ཤིག་སྣང་མེད་དུ་
བཞག་ཡོད་དེ།ལས་ཀ་སྒྲུབ་དུས་སུ་ཉི་མ་འགྲོ་ཐབས་བྱས་པ་དེས་ཁྱོད་
ཀྱི་གླ་བདག་ལ་གནོད་པ་བསྐྱལ་ཡོད་མོད། ཡིན་ནའང་། རྨས་སྐྱོན་
ཟབ་མོ་འཕོག་ཡུལ་དེ་ཁྱོད་རང་ཉིད་ཡིན། མི་ལ་ལས་སེམས་ཤུགས་
མང་བོ་ཞིག་བསྐྱེད་དེ་ལས་ཀར་བྱོལ་ཐབས་བྱས་ཀྱང་། སེམས་ཤུགས་
དེ་དང་འདྲ་བ་ཞིག་བསྐྱེད་ནས་ལས་ཀ་ལེགས་འགྲུབ་ཡོང་བར་འབད་
མི་སྲིད། ཁོ་ཚོས་རང་གིས་སྦྱིན་བདག་གི་མགོ་སྐོར་ཐུབ་པར་འདོད་
མོད། དོན་དངོས་སུ་ཁོ་ཚོས་མགོ་སྐོར་གཏོང་ཡུལ་དེ་རང་ཉིད་ཡིན།
སྦྱིན་བདག་ལས་བཟོ་བ་རེ་རེའི་ལས་ཀའི་སྣང་ཚུལ་དང་ལས་ཀ་རེ་
རེའི་ཞིབ་ཚགས་ཀྱི་གོ་རིམ་ལ་རྒྱུས་ལོན་མེད་ཀྱང་སྲིད་མོད། དོ་དམ་
པ་ཕུལ་དུ་བྱུང་བ་ཞིག་གིས་འབད་བརྩོན་བྱས་པའི་གྲུབ་འབྲས་གང
འདྲ་ཞིག་ཡིན་པ་གསལ་བོར་ཤེས་པས། ལས་སྤོས་གནས་སྤར་དང་
གཟེངས་རྟགས་ཀྱང་བྱ་བ་གང་ལའང་ནན་ཏན་མི་བྱེད་པའི་མི་ཞིག་
ལ་མི་ཐོབ་པ་ཐག་ཆོད་རེད།
གལ་ཏེ་ཁྱོད་ཀྱིས་ཚེ་གང་བོར་ལས་ཀར་འབད་པ་བྱེད་པའི་རྣམ་
འགྱུར་དེ་བཟུང་ནས་བསྡད་ན། ཁྱོད་ལ་མི་གཞན་གྱི་མོས་བསྟོད་དང་
68

གྷར་སེ་ཡཱ་ལ་སྤྲིངས་པའི་འཕྲིན།
བསྟོད་བསྔགས་ཐོབ་སྲིད་ལ་སྦྱིན་བདག་གི་བརྩི་མཐོང་ཆེན་པོའང་
ཐོབ་སྲིད། དེ་དང་བསྟུན་ནས་ཆེས་རིན་ཐང་ཆེ་བའི་མ་རྩ་སྟེ “རང་
ལ་ཡིད་ཆེས” ཀྱང་ཐོབ་སྲིད། རང་ཉིད་ལ་ཡོད་པའི་འཇོན་ནུས་
ལ་ཡིད་ཆེས་བྱས་ན་མི་ཞིག་གམ་ལས་ཁུངས་ཤིག་གི་བརྩི་མཐོང་
ཆེན་པོའང་ཐོབ་སྲིད། སྒྱིད་ལུག་གིས་མིའི་བསམ་བློ་ཁྱུར་མིད་
གཏོང་སྲིད་ལ། སེམས་ལ་བརྩོན་པ་བྱེད་བཞིན་པའི་མི་དག་ལ་ཞེ་
སྡང་ཡང་སྐྱེ་རུ་འཇུག་སྲིད།
བསམ་བློ་མེད་ཅིང་བླུན་རྨོངས་དང་སྒྱིད་ལུག་གིས་ཁེངས་པའི་
མིས་དངོས་པོའི་ཕྱིའི་རྣམ་པ་ཙམ་ལ་དོ་སྣང་བྱེད་པ་ལས་དེའི་ངོ་བོར་
མཐིལ་རྟོགས་བྱེད་ཐུབ་ཀྱིན་མེད། ཁོང་ཚོ་ཁ་ལས་རླུང་རྟ་དང་གོ་
སྐབས་གནམ་བསྐོས་ལས་དབང་སོགས་ཀྱི་རིགས་ལ་མ་གཏོགས་
ཡིད་མི་ཆེས། མི་གཞན་ཞིག་ཕྱུག་པོར་གྱུར་ན། ཁོང་ཚོས “དེ་ཁ་
ལས་རླུང་རྟ་དར་བ་རེད།” ཟེར། མི་གཞན་གྱི་རིག་གནས་ཆུ་ཚད་
མཐོ་རུ་སོང་ན། ཁོང་ཚོས “དེ་ལྷན་སྐྱེས་རེད།” ཟེར། ཡང་མི་ཞིག་
གི་སྤྱོད་པ་བཟང་ཞིང་སྙན་གྲགས་ཆེ་ན། ཁོང་ཚོས “དེ་སྟབས་འགྲིག་
པ་རེད།” ཟེར།
ཁོང་ཚོས་སྔོན་ཆད་མི་དེ་དག་གིས་ཕུགས་བསམ་མངོན་འགྱུར་
གྱི་ལམ་བུ་རུ་མྱངས་བའི་ཚོད་དཔག་དང་བར་ཆད་རྣམས་དངོས་སུ་
མཐོང་མེད་ལ།མུན་ནག་དང་སྡུག་བསྔལ་མཐོང་ནའང་མ་མཐོང་ཁུལ་
69

བོད་འགྱུར་རིག་གནས་དཔེ་ཚོགས།
བྱེད་ཅིང་། འོད་སྣང་དང་སྤྲོ་བ་ནི་ད་གཟོད་ཁོང་ཚོའི་ཡིད་འཇོག་གི་ལྟེ་
བ་ཡིན། ཁོ་ཚོས་གཞན་དང་མ་འདྲ་བའི་རིན་དོད་དང་ལྷོད་མེད་ཀྱི་
བརྩོན་པ་མ་བཏང་པའམ། དཀའ་ངལ་གང་དང་གང་ལའང་གདོང་མ་
གཏད་ན། རང་ཉིད་ཀྱི་ཕུགས་འདུན་རྩ་བ་ནས་མངོན་འགྱུར་ཡོང་མི་
ཐུབ་པ་ཧ་གོ་མེད།
མི་སུ་ཞིག་ཡིན་རུང་ལྷོད་མེད་ཀྱི་བརྩོན་པ་བཏང་ན་ད་གཟོད་
གྲུབ་འབྲས་ཐོབ་ཅིང༌། གྲུབ་འབྲས་དེའང་མི་དེའི་འབད་བརྩོན་བྱས་
ཚད་ལ་རག་ལས་ཡོད། སྟབས་ལེགས་ལྟས་དབང་ཟེར་བ་ཞིག་གཏན་
ནས་མེད།
སྒྱིད་ལུག་ཆེ་བའི་མིའི་རྟགས་མཚན་གཙོ་བོ་གཅིག་ནི་ཉ་རེ་ཉོ་
རེ་ཡིན། ཁ་ཉིན་འགྲུབ་དགོས་པའི་བྱ་བ་གནངས་ཉིན་བར་དུ་འགོར་
འགྱངས་བྱེད་པ་ནི་གོམས་གཤིས་ངན་པ་ཞིག་རེད། རྒྱལ་ཁ་ཐོབ་
འདོད་པའི་མི་ཞིག་ལ་མཚོན་ན། འགོར་འགྱངས་ནི་ཆེས་གཏོར་
བཤིག་རང་བཞིན་ལྡན་པའི་གོམས་གཤིས་ཤིག་ཡིན་ལ། ཆེས་ཉེན་
ཁ་ཆེ་བའི་ངན་ལང་གི་བྱ་སྤྱོད་ཅིག་ཀྱང་ཡིན། དེས་མི་ལ་ཡར་ཐོན་
གྱི་བསམ་པ་མེད་པར་བྱེད། འགོར་འགྱངས་ཐེངས་གཅིག་བྱས་ན། དེ་
ནས་ཡང་བསྐྱར་འགོར་འགྱངས་བྱེད་ཧ་ཅང་སླ་ཞིང་། དལ་གྱིས་དེ་
རྩ་བ་བརྟན་པའི་གོམས་གཤིས་སུ་ཆགས་འགྲོ། འགོར་འགྱངས་ཡལ་
བར་བཟོ་བའི་ཐབས་ལམ་ཉག་གཅིག་ནི། ཁྱོད་ཀྱིས་ལས་དོན་གང་
70

གྷར་སེ་ཡཱ་ལ་སྤྲིངས་པའི་འཕྲིན།
དང་གང་ཞིག་སྒྲུབ་མགོ་རྩོམ་རྒྱུ་དེ་རེད། དེ་ལྟར་བྱས་ན་ཁྱོད་ཀྱིས་རང་
ཉིད་ཀྱི་གོམས་གཤིས་ངན་པ་དེ་དག་འགྱུར་གྱིན་ཡོད་པ་མགྱོགས་
མྱུར་ངང་ཚོར་ཡོང་།
གོམས་གཤིས་རང་བཞིན་གྱི་ཕྱིར་འགྱངས་མཁན་དེའང་ཁ་
གཡར་ས་བཟོ་མཁན་དང་འཚོལ་མཁན་གྱི་ཆེད་མཁས་རེད། གལ་
ཏེ་ཁྱོད་ཀྱིས་བསམ་བཞིན་དུ་འགོར་འགྱངས་བྲོས་བྱོལ་བྱས་ན། ཁྱོད་
ཀྱིས་ལས་ཀ་དེ་ལེགས་འགྲུབ་མི་ཡོང་བའི་རྒྱུ་མཚན་ཁྲི་སྟོང་མང་བོ་
བཙལ་ནས་རྩོད་པ་བྱེད་སྲིད་པ་ལས། དེ་ལེགས་འགྲུབ་ཡོང་འོས་པའི་
རྒྱུ་མཚན་འདྲེན་རྒྱུ་ཧ་ཅང་ཉུང་། “ལས་ཀ་དེ་ཧ་ཅང་དཀའ་ཞིང་གལ་
ཆེ་བས། དུས་ཚོད་མང་བོ་འགོར་འགྲོ” སོགས་ཀྱི་རྒྱུ་རྐྱེན་མང་བོ་ཞིག་
བཙལ་ནས་བདེན་པ་འཚོལ་བ་ན། “ང་ཚོས་སྔར་ལས་འབད་པ་བྱས་
ན༑ རིག་པ་རྒོད་རྒོད་བྱས་ན། ཡིད་རྟོན་སྔར་ལས་བརྟན་ན།” ཞེས་
པའི་བསམ་བློར་ཡིད་རྟོན་བྱེད་པ་ལས་ཀྱང་སླའོ།།
མི་འདིའི་རིགས་ཀྱིས་ཁས་ལེན་བྱེད་མི་ཐུབ་པར། ཁ་གཡར་ས་
ཏག་ཏག་འཚོལ་བ་རེད། གལ་ཏེ་ཁྱོད་ཀྱིས་རང་ཉིད་ཀྱིས་ལས་ཀ་ག་
གེ་མོ་ཞིག་མ་བསྒྲུབ་པར་ཁ་གཡར་ས་བཟོ་བཞིན་པའམ། ཁ་གཡར་
ས་བརྒྱ་སྟོང་མང་བོ་ཞིག་དྲན་ནས་ལས་ཀ་འཆར་གཞི་ནང་བསྟར་མ་
འགྲུབ་པར་རྩོད་པ་བྱེད་ན། ཁྱོད་ཀྱིས་རང་སྐྱོན་རང་བརྟག་ཅིག་བྱས་
ན་ལེགས། ད་ནས་བཟུང་དགོས་མེད་ཀྱི་གསལ་བཤད་མི་བྱེད་པར།

བོད་འགྱུར་རིག་གནས་དཔེ་ཚོགས།
ལག་འགུལ་ནས་ལས་ཀ་སྒྲུབས།
འགོར་འགྱངས་ནི་ཚེ་སྲོག་གི་བག་མེད་ལོངས་སྤྱོད་ཡིན།
འགོར་འགྱངས་དེ་མི་རྣམས་ཀྱི་རྒྱུན་ལྡན་གྱི་འཚོ་བའི་ཁྲོད་རྟག་ཏུ་
མཐོང་སླ་ཞིང་མཚར་སྣང་མེད་པ་ཞིག་ཏུ་གྱུར་ཡོད། གལ་ཏེ་ཁྱོད་
ཀྱིས་ཉིན་གཅིག་གི་དུས་ཚོད་ཟིན་ཐོར་བཏབ་ན། འགོར་འགྱངས་
ཀྱིས་གོ་མེད་ཚོར་མེད་ངང་འུ་ཚོའི་ཚེ་སྲོག་ཆུད་ཟོས་སུ་གཏོང་
བཞིན་པ་ཚོར་ཡོང་། འགོར་འགྱངས་ནི་མིར་སྒྱིད་ལུག་ཆེ་བའི་
གདོན་ཞུགས་པ་ཡིན། རྟག་པར་རང་ཉིད་ཀྱི་རྩོལ་བ་ཕུད་རན་དུས་
སམ་གདམ་གསེས་བྱེད་རན་དུས། འུ་ཚོས་ནམ་རྒྱུན་རང་ཉིད་ལ་ཁ་
གཡར་ས་ཞིག་བཙལ་ནས་སེམས་གསོ་བྱེད་པ་དང་། རྟག་ཏུ་རང་ཉིད་
ལྷོད་པོ་དང་སྐྱིད་པོ་ཡོང་བར་བརྩོན་པ་རེད། མི་ལ་ལས་གློ་བུར་དུ་
བློ་ཐག་རྦད་ཆོད་ཀྱིས་སྒྱིད་ལུག་ལ་འཐབ་རྩོད་དང་། ཧུར་བརྩོན་ངང་
འགྲན་རྩོད་ལ་གདོང་གཏད་པ་རེད། མི་ལ་ལ་ཞིག “དྲག་འཐབ” ཀྱི་
འདམ་དུང་དུ་ལྷུང་བས། རང་འགུལ་དང་སྒྱིད་ལུག་གཉིས་ཀྱིས་ཕར་
འཐེན་ཚུར་འཐེན་བྱས་ཤིང་། ཅི་བྱ་གཏོལ་མེད་དང་གཏན་འཁེལ་བྱེད་
ཐབས་མེད..... དུས་ཚོད་སྐར་མ་དང་སྐར་ཆ་བྱས་ནས་ཆུད་ཟོས་སུ་
འགྲོ་བ་རེད།
མི་ཚང་མར་འདི་འདྲའི་མྱོང་བ་རེ་ཡོད་ལ། ཞོགས་པར། སྒྲ་སྒྲོག་
དུས་ཚོད་ཀྱིས་ཁྱོད་རྨི་ལམ་ལས་དཀྲོགས་རྗེས། ཁྱོད་ཀྱིས་རང་གིས་
72

གྷར་སེ་ཡཱ་ལ་སྤྲིངས་པའི་འཕྲིན།
གཏན་ལ་ཕབ་པའི་འཆར་གཞི་ཡིད་ལ་དྲན་ཞིང་། དེ་དང་བསྟུན་ནས་
ཉལ་ཐུལ་ནང་གི་དྲོད་ཁོལ་དེ་མྱོང་བཞིན་ཡོད་པས། ཕྱོགས་གཅིག་
ནས་རང་ཉིད་ལ་ད་ལང་རན་ཐལ། ཕྱོགས་གཅིག་ནས་རང་ཉིད་ལ་
ཁག་འཇོག་ས་འཚོལ་བཞིན། ཅུང་ཙམ་སྒུགས་དང་། དེ་ལྟར། འཕྱ་མེ་
འཕྱོ་མེའི་ཁྲོད་ནས། ཡང་སྐར་མ་ལྔའམ་བཅུ ……….ལ་ཉལ་བ་རེད།
འགོར་འགྱངས་ཀྱིས་སྒྱིད་ལུག་ལང་ཤོར་དུ་གཏོང་། དེ་གོམས་
གཤིས་སུ་ཆགས་པ་ནས་བཟུང་། དེས་མིའི་སྙིང་སྟོབས་ཉམས་སུ་
འཇུག་ལ། རང་ཉིད་རང་ལ་ཡིད་ཆེས་སུ་མི་འཇུག རང་ཉིད་ཀྱི་སྙིང་
རུས་དང་དམིགས་ཡུལ་ལ་ཐེ་ཚོམ་སྐྱེ་ཞིང་། རང་ཉིད་ཀྱི་གཤིས་ཀའང་
དོགས་ཚོམ་ཅན་ཞིག་ཏུ་འགྱུར་འགྲོ།
སྐབས་ལ་ལར། བསམ་བློ་གཏོང་རྒྱུ་ཐལ་དྲག་ཅིང་། ཐེ་ཚོམ་ཟོས་
ནས་ཐག་མ་ཆོད་པའི་རྐྱེན་གྱིས་འགོར་འགྱངས་བཟོས་པ་ཡིན།
འོས་འཚམ་གྱི་གཟབ་ནན་ནི་ངེས་པར་དུ་མཁོ་མོད། ཡིན་
ནའང་། གཟབ་ནན་བྱེད་རྒྱུ་ཐལ་དྲག་ན་ཇུས་ཉུང་ཞིང་ཐག་གཅོད་
དཀའ་འོ།། ལྷག་པར་དུ་ཞོགས་པར་མལ་ལས་ལངས་རྒྱུའི་དོན་དག
འདི་འདྲ་ནི་བསམ་བློ་གང་ཡང་གཏོང་མི་དགོས་པའི་དོན་དག་ཅིག
ཡིན། འུ་ཚོས་ཐབས་ལམ་ཡོད་ཚད་བཙལ་ནས་འགོར་འགྱངས་
མི་བྱེད་པར་འབད་དགོས། རང་ཉིད་ཀྱིས་དོན་དག་གང་རུང་ཞིག་
བསྒྲུབ་དགོས་པ་ཧ་གོ་རྗེས། མགྱོགས་མྱུར་ངང་ལག་ལེན་བྱ་དགོས་
73

བོད་འགྱུར་རིག་གནས་དཔེ་ཚོགས།
པ་ལས། སྒྲུབ་མིན་གྱི་བསམ་བློ་གཏོང་བར་དུས་ཚོད་སྐར་ཆ་གཅིག་
ཀྱང་གཏེར་མི་རུང་། རྩ་བ་ནས་རང་ཉིད་ལ་སྒྱིད་ལུག་དང་འཐབ་
པའི་ཚུགས་ཀ་གཏོད་དུ་འཇུག་མི་རུང་། སྒྱིད་ལུག་ལ་འཐབ་པའི་
ཐབས་ལམ་ལེགས་ཤོས་ནི་སྒྱིད་ལུག་གི་བྱ་སྤྱོད་འབྱུང་དུ་མི་འཇུག་
རྒྱུ་དེའོ།། ལས་ཀ་ཞིག་གི་མགོ་རྩོམ་དུས། ནམ་རྒྱུན་ཐོག་མར་ཧུར་
བརྩོན་གྱི་བསམ་པ་ཞིག་ཡོད་དགོས། དེའི་རྗེས་སུ་བསམ་པའི་ནང་
དུ “ངས་འདི་ལྟར་བསྒྲུབས་ན་ཆོག་གམ།” ཞེས་པའི་དྲི་བ་ཞིག་ཐོན་
དུས། སྒྱིད་ལུག་གི་གཤིས་ཀ་ཕྱིར་མངོན་ཞིང་། “འཐབ་འཁྲུག” གི་
མགོའང་བརྩམས་པ་རེད། འཐབ་མགོ་བརྩམས་པ་ན་མཐའ་འབྲས་
ཧ་ཅང་བཤད་དཀའ་བས། ཧུར་བརྩོན་གྱི་བསམ་བློ་བྱུང་མ་ཐག་ནས།
འགུལ་སྐྱོད་བྱས་ནས་སྒྱིད་ལུག་ལ་སྐབས་བསྟུན་གཡོ་འཛུལ་བྱེད་པའི་
གནས་མེད་པར་འཇུག་དགོས།
མི་རྣམས་ཁ་གཡར་ས་འཚོལ་བར་དེ་འདྲའི་མཁས་ནའང་།
རང་གི་ལས་ཀ་ལེགས་འགྲུབ་ཡོང་ཧ་ཅང་དཀའ། འདི་དངོས་གནས་
གནས་ཚུལ་ཡ་མཚར་བ་ཞིག་རེད། གལ་ཏེ་ཉིན་ཧྲིལ་བོར་མི་ཞིག་ལ་
ཇི་ལྟར་གཡོ་བཤད་མགོ་སྐོར་གཏང་དགོས་པ་ཁོ་ནར་བསམ་བློ་གཏོང་
མཁན་ཚོས། སེམས་ཤུགས་དང་གསར་གཏོད་ནུས་ཤུགས་ཀྱི་ཕྱེད་ཀ་
ཞིག་ཡང་དག་གི་ལམ་བུ་རུ་བཀོལ་ན། ཁོ་ཚོས་ཀྱང་བྱས་རྗེས་ཆེན་པོ་
རེ་འཇོག་སྲིད་དོ།།
74

གྷར་སེ་ཡཱ་ལ་སྤྲིངས་པའི་འཕྲིན།
འགོར་འགྱངས་ཀྱི་གོམས་གཤིས་ཁྱད་དུ་བསད་ནས། དེ་རང་ཉིད་
ཀྱི་གཤིས་ཀའི་དྲུང་ནས་འབྱིན་དགོས། ཁྱོད་ཀྱིས་གཟའ་འཁོར་སྔོན་
མ་དང་ན་ནིང་།ཐ་ན་ལོ་བཅུ་ཁ་ཞིག་གི་སྔོན་ལ་བསྒྲུབ་འོས་པའི་ལས་
ཀ་སང་ཉིན་ལ་ཕྱིར་འགྱངས་བྱེད་པའི་རིགས་ཀྱི་གོམས་གཤིས་ཀྱིས་
ཁྱོད་ཀྱི་སེམས་ཤུགས་ཁྱུར་མིད་བྱེད་བཞིན་ཡོད། ཁྱོད་ཀྱིས་གོམས་
གཤིས་ངན་པ་འདི་རྩ་བ་ནས་མེད་པར་མ་བཏང་ན། ཁྱོད་ཀྱིས་བྱས་
རྗེས་གང་ཡང་འཇོག་མི་ཐུབ། ཐབས་ལམ་མང་བོ་ཞིག་གིས་གཤིས
ངན་འདི་ཁྱད་གསོད་གཏོང་ཐུབ་སྟེ།
དང་པོ། ཉིན་རེར་དམིགས་ཡུལ་གསལ་བའི་ལས་རེ་སྒྲུབས།
གཞན་གྱི་མཛུབ་སྟོན་ལ་བརྟེན་མི་དགོས་པར་རང་འགུལ་གྱིས་
ལེགས་འགྲུབ་ཡོང་བར་འབད་པ་བྱོས།
གཉིས་པ། ཉིན་རེར་ལས་གླ་ཐོབ་པར་མི་རེ་བར། མ་མཐར་
གཞན་ལ་རིན་ཐང་ཡོད་པའི་ལས་ཀ་གཅིག་བཙལ་ནས་སྒྲུབས།
གསུམ་པ། ཉིན་རེར་མ་མཐར་ཡང་མི་གཅིག་ལ་འདི་ལྟར་རང་
འགུལ་གྱིས་ལས་ཀ་བསྒྲུབས་པའི་རིན་ཐང་ཤོད།

བློ་གཅིག་སེམས་གཅིག
རང་འགན་གཙང་སྒྲུབ།
དབྱིན་ཇིའི་ཚགས་པར་ཞིག་གི་ཐོག་ཏུ “ལས་ཀ་ཧ་ཅང་ཡང་
ནའང་། བློ་གཅིག་སེམས་གཅིག་དང་རང་འགན་གཙང་སྒྲུབ་བྱ་
དགོས།” ཞེས་བྲིས་འདུག་པའི་དགེ་རྒན་བསྡུ་ལེན་གྱི་བརྡ་ཐོ་ཞིག་
བཀོད་འདུག
དོན་དངོས་སུ་དགེ་རྒན་ཙམ་མ་ཟད། ལས་ཀ་གང་དང་གང་ཞིག་
ལ་གདོང་གཏད་ཀྱང་བློ་གཅིག་སེམས་གཅིག་དང་རང་འགན་གཙང་
སྒྲུབ་བྱས་ན་ད་གཟོད་ལེགས་འགྲུབ་ཡོང་སྲིད་ལ། འདི་ནི་ལས་བཀུར་
སྙིང་སྟོབས་ཀྱི་རྨང་གཞིའང་ཡིན།
མི་ཞིག་གིས་ལས་ཀ་གང་ཞིག་སྒྲུབ་ཀྱང་། རང་འགན་གཙང་
སྒྲུབ་བྱ་དགོས་ལ། རང་ནུས་ཡོད་རྒུ་བཏོན་ནས་འབད་བརྩོན་བྱེད་
ཅིང་། དུས་དང་རྣམ་པ་ཀུན་ཏུ་ཡར་ཐོན་བརྩོན་ལེན་བྱ་དགོས། འདི་
ནི་ལས་ཀའི་ཚད་གཞི་ཡིན་པར་མ་ཟད། མི་ཚེའི་ཚད་གཞིའང་ཡིན།
གལ་ཏེ་མི་ཞིག་ལ་འགན་འཁྲི་དང་ཕུགས་འདུན་མེད་ན། ཚེ་སྲོག་དོན་
77

བོད་འགྱུར་རིག་གནས་དཔེ་ཚོགས།
མེད་དུ་འགྱུར་འགྲོ།ཁྱོད་གནས་གང་ཞིག་དུ་བསྡད་ཀྱང་། གལ་ཏེ་ལུས་
སེམས་ཡོངས་རྫོགས་ལས་ཀའི་ཁྲོད་དུ་འཛུལ་ནུས་ན། མཐར་དཔལ་
འབྱོར་གྱི་རང་དབང་ཐོབ་སྲིད་ལ། མི་ཚེའི་ཁྲོད་དུ་གྲུབ་འབྲས་ཐོབ་
མཁན་ཚོ་ནི། དམིགས་བསལ་གྱི་ཁྱབ་ཁོངས་སུ་འབད་བརྩོན་ལྷོད་
མེད་ཀྱིས་བརྩོན་པ་གནང་མྱོང་བ་ཏག་ཏག་རེད།
དོན་དག་མང་བོ་ཞིག་གི་ཕྱི་ངོས་ཙམ་ཤེས་པ་ལས་ལས་ཀ་གཅིག་
ཇི་ལྟར་ལེགས་འགྲུབ་ཡོང་བ་ཤེས་ན་ལེགས། ཏི་ཁི་སཱ་སི་ཁུལ་གྱི་སློབ་
གྲྭ་ཞིག་ཏུ་གཏམ་བཤད་གནང་དུས། སྲིད་འཛིན་ཞིག་གིས “དོན
དག་གཞན་པ་ལས་ཀྱང་གལ་ཆེ་བ་ནི། ཁྱོད་ཚོས་དོན་དག་ཅིག་ཇི་
ལྟར་བྱས་ན་ལེགས་འགྲུབ་ཡོང་བ་ཧ་གོ་རྒྱུ་དེ་རེད། ལས་ཀ་དེ་སྒྲུབ་
པའི་ནུས་པ་ཡོད་པའི་མི་དག་དང་བསྡུར་ན། གལ་ཏེ་ཁྱོད་ཀྱིས་ལེགས་
འགྲུབ་བྱེད་ཐུབ་ན།ཁྱོད་ཀྱི་ལས་ཀ་ཤོར་མི་སྲིད།” ཅེས་བཤད་མྱོང་།
རྒྱལ་ཁ་ཐོབ་པའི་ཚོང་ལས་པ་ཞིག་གིས “གལ་ཏེ་ཁྱོད་ཀྱིས་
ཕིན་ཁབ་ཅིག་བཟོ་ཐུབ་ན། ཁྱོད་ཀྱིས་ཐབས་ཆག་པའི་རླངས་སྒུལ་
འཕྲུལ་འཁོར་ཞིག་བཟོས་པ་ལས་ཡོང་འབབ་ཆེ།” ཞེས་བཤད་མྱོང་
མི་མང་བོ་ཞིག་སྔོན་ཆད་གནད་དོན་གཅིག་གི་ཆེད་དུ་མགོ་
འཐོམས་མྱོང་ལ། རང་ཉིད་ལ་མི་གཞན་ལས་ནུས་ཤུགས་ལྡན་ནའང་།
གྲུབ་འབྲས་གཞན་གྱི་རྗེས་སུ་ལུས་པ་རེད། ད་ནི་སོམ་ཉི་དང་ཐེ་ཚོམ་
མི་སྐྱེ་བར། རང་ཉིད་ལ་ང་དོན་དངོས་སུ་མདུན་སྐྱོད་ཀྱི་ལམ་བུ་རུ་འགྲོ་
78

གྷར་སེ་ཡཱ་ལ་སྤྲིངས་པའི་འཕྲིན།
བཞིན་འདུག་གམ།
རང་ཉིད་ཀྱིས་རི་མོ་བ་ཞིག་གིས་འབྲི་རིས་ལ་ཞིབ་འཇུག་བྱེད་
པ་ལྟར། ཞིབ་ཚགས་སྒོས་རང་གི་ལས་ཀའི་ཁྱབ་ཁོངས་ཀྱི་གོ་རིམ་རེ་
རེའི་གནད་དོན་ལ་ཞིབ་འཇུག་བྱེད་ཀྱིན་ཡོད་དམ།
རང་གི་ཤེས་བྱའི་ངོ་གདོང་འཕེལ་ཆེད་དམ་རང་གི་སྦྱིན་བདག་ལ་
རིན་ཐང་མང་ཙམ་གསར་བསྐྲུན་བྱེད་ཆེད། ནན་ཏན་སྒོས་ཆེད་ལས་
སྐོར་གྱི་དཔེ་ཆ་ཀློག་གིན་ཡོད་དམ།
རང་ཉིད་ཀྱི་ལས་ཀའི་ཁྱབ་ཁོངས་སུ། རང་འགན་གཙང་སྒྲུབ
བྱས་ཡོད་དམ་ཞེས་འདྲི་དགོས། གལ་ཏེ་ཁྱོད་ཀྱིས་དྲི་བ་འདིར་ལན་
འདེབས་མ་ཐུབ་ན། འདི་ནི་ཁྱོད་ཀྱིས་རྒྱལ་ཁ་མ་ལོན་པའི་རྒྱུ་རྐྱེན་
ཡིན། གལ་ཏེ་ལས་ཀ་ཡང་དག་པ་ཞིག་ཡིན་ན། སྤོབས་པ་ཆེ་ཆེ་དང་
འགན་འཁྲིའི་བསམ་པ་ལྡན་པའི་སྒོ་ནས་སྒྲུབས་ཤིག གལ་ཏེ་ལས་ཀ་
དེ་ནོར་འཁྲུལ་ཅན་ཞིག་ཡིན་ན།ལག་མ་འགུལ་བར་སྐྱུར་ཞོག
ལག་རྩལ་བྱང་མེད་པའི་ཨར་ལས་བཟོ་བ་དང་ཤིང་བཟོ་དེ་དག་
གིས། སོ་ཕག་དང་ཤིང་ཆ་གཉིས་བསྲེས་ནས་ཁང་བ་སྐྲུན་གྱིན་ཡོད་
པས། ཁང་བ་དེ་དག་ཕྱིར་མ་བཙོང་བའི་སྔོན་ནས། ལ་ལ་ཞིག་དྲག་
ཆར་ཁྲོད་ནས་ཞིག་སོང་ཡོད་པ་རེད། ལག་རྩལ་ཚད་ལྡན་མིན་པའི་
གསོ་རིག་ཚན་ཁག་གི་སློབ་མ་ཚོས་ལག་རྩལ་གྱི་ཕྱོགས་སུ་དུས་ཚོད་
མང་ཙམ་བཀོལ་མི་འདོད་པས། གཤགས་བཅོས་བྱེད་པའི་དུས་ལ་
79

བོད་འགྱུར་རིག་གནས་དཔེ་ཚོགས།
བབས་དུས་ལག་པ་འདར་བ་དང་། ནད་པ་སྲོག་ཉེན་ལ་ཐུག་ཏུ་འཇུག་
པ་རེད། ཁྲིམས་རྩོད་པས་སློབ་སྦྱོང་བྱེད་དུས་ནུས་པ་གསོ་སྐྱོང་བྱེད་
པར་གཟབ་ནན་མི་བྱེད་པས། གྱོད་དོན་ཐག་གཅོད་དུས་གཡས་ཟིན་
གཡོན་ཤོར་བྱེད་པ་དང་།གྱོད་བདག་ལ་དོན་མེད་དུ་དངུལ་འཕྲོ་བརླག་
གཏོང་དུ་འཇུག་པ་རེད…..…… འདི་ཡོད་ཚད་ལས་བཀུར་སྙིང་སྟོབས་
མེད་པའི་མཇུག་འབྲས་རེད།
ལས་དོན་གང་དུ་ཞུགས་ཀྱང་། དེར་བྱང་ཆ་ལྡན་དགོས། ཚིག་
འདི་ཁྱོད་ཀྱི་མི་ཚེའི་གདམ་ངག་ཏུ་བཟུང་ནས། རང་གི་ལས་ཀའི་ཁྱབ་
ཁོངས་ཀྱི་གནད་དོན་ཡོད་ཚད་སེམས་སུ་འཇགས་པར་བྱོས། རང་ཉིད་
གཞན་ལས་བྱང་ཆ་ལྡན་པ་ཞིག་ཏུ་སྒྱུར། གལ་ཏེ་ཁྱོད་ནི་ལས་ཀའི་
ཕྱོགས་ཀྱི་མྱོང་འབྲས་ཁོག་ཆུད་ཅན་ཞིག་ཡིན་ཞིང་། རང་གི་ལས་སྒོ་
ཚང་མར་བྱང་ཆ་ལྡན་ན། ཁྱོད་རང་སྙན་གྲགས་རྒྱས་ཐུབ་ལ། རྒྱལ་ཁ་
ལེན་པའི་གསང་བའི་ལག་ཆ་ཞིག་ཀྱང་ཁྱོད་ལ་ཐོབ་པ་རེད།
མི་ག་གེ་མོ་ཞིག་གིས་མི་སྒེར་གྱི་འབད་བརྩོན་དང་རྒྱལ་ཁའི་
བར་གྱི་འབྲེལ་བའི་ཐད་ནས་མི་སྣ་རླབས་པོ་ཆེ་ཞིག་ལ་ཁྱོད་ཀྱིས་ལས་
ཀ་འདི་འདྲ་མང་བོ་ཞིག་ཇི་ལྟར་འགྲུབ་པ་ཡིན་ཞེས་དྲིས་པ་ན། ཁོང་
གིས་ངས་དུས་ཡུན་ཙམ་གྱི་ནང་དུ་ལས་དོན་གཅིག་མ་གཏོགས་སྒྲུབ
མི་སྲིད་མོད། ཡིན་ནའང་། ངས་ལས་དོན་དེ་མགོ་ནས་མཇུག་བར་དུ་
བློ་རྩེ་གཅིག་སྒྲིམ་གྱིས་བསྒྲུབ་སྲིད་ཅེས་ལན་བཏབ།
80

གྷར་སེ་ཡཱ་ལ་སྤྲིངས་པའི་འཕྲིན།
གལ་ཏེ་ཁྱོད་ཀྱིས་རང་ཉིད་ཀྱི་ལས་དོན་ཐད་ལ་གྲ་སྒྲིག་ལེགས་པོ་
ཞིག་བྱེད་མ་ཐུབ་པར་ཕམ་ཁ་མྱངས་ན། ཕ་རོལ་བོ་དང་སྤྱི་ཚོགས་ལ་
ཁག་འགེལ་ག་ལ་འོས། ད་སྐབས། ཆེས་སྒྲུབ་འོས་པ་ནི་བྱང་ཆུབ་ཅེས་
པའི་ཡིག་འབྲུ་འདི་གཉིས་ཡིན་ཞིང་། རང་བྱུང་ཁམས་ཆེན་མོ་ལོ་ངོ་
བརྒྱ་སྟོང་མང་པོའི་སྐྱེ་འཕེལ་བརྒྱུད་ན་ད་གཟོད་མཚར་སྡུག་ལྡན་པའི་
མེ་ཏོག་ཅིག་བཞད་ཐུབ་ཅིང་འབྲས་བུ་རྒྱས་པའི་སིལ་ཏོག་རྡོག་གཅིག་
ཐོགས་ཐུབ། ཡིན་ནའང་། ཨ་རི་ནས་ན་གཞོན་ཚོས་ཁྲིམས་ལུགས་ཀྱི
དཔེ་དེབ་འགའ་བཀླགས་རྗེས། ཐག་གཅོད་དཀའ་བའི་གྱོད་གཞི་རེ་རེ་
ཐག་གཅོད་འདོད་ལ། ཡང་ན་གསོ་རིག་སློབ་ཁྲིད་གཉིས་གསུམ་རེར་
ཞུགས་རྗེས་ཕྱི་ནད་ཚན་ཁག་གི་གཤགས་བཅོས་ཀྱི་བྱ་བར་ཞུགས་
རྒྱུར་བྲེལ་བ་སྐྱེ། ཡིན་ནའང་། གཤགས་བཅོས་དེ་ཚེ་སྲོག་རིན་ཐང་
བྲལ་བ་ཞིག་དང་འབྲེལ་ཡོད་པ་ང་ཚོས་ཧ་གོ་དགོས།
སློབ་མ་ཡིན་པའི་སྐབས་སུ་ལས་མཐའ་མི་འཁྱོལ་བ་དང་སེམས་
རྩེ་གཅིག་ཏུ་མི་གནས་པ། ལེ་ལོ་རྣམ་གཡེང་ཆེ་བའི་གོམས་གཤིས་
ངན་པ་དེ་ཆགས་ཤིང་། གཡོ་སྒྱུ་ཁྲམ་གསུམ་རེ་དྲན་ནས་དགེ་རྒན་
ལ་མགོ་སྐོར་ན། སྤྱི་ཚོགས་སུ་གོམ་པ་སྤོས་པ་ནས་ལས་དོན་གང་
ཡང་ལེགས་པར་འགྲུབ་མི་སྲིད། དངུལ་ཁང་དུ་ལས་དོན་སྒྲུབ་ཏུ་སོང་
ན་ནམ་རྒྱུན་རྗེས་སུ་ལུས་ཏེ་གཞན་གྱིས་དངུལ་འཛིན་མི་སྟེར་ལ། མི་
གཞན་དང་འདུ་འཛོམས་བྱེད་དུས་རྟག་ཏུ་དུས་ལྟར་མི་ཐོན་པས་ཕ་
81

བོད་འགྱུར་རིག་གནས་དཔེ་ཚོགས།
རོལ་བོའི་རེ་བ་སྟོང་ཟད་དུ་གཏོང་འགྲོ། གལ་ཏེ་མི་ཞིག་གིས་དོན་དག་
ཆུང་ངུ་རྣམས་ནན་ཏན་བྱེད་རིན་མེད་པ་ཞིག་ཏུ་བལྟས་ན། ཁོས་དཔེ
ཆ་ཞིག་བརྩམས་ཀྱང་སྐྱོན་ཆ་བརྒྱ་སྟོང་གིས་བཀང་སྲིད། མི་འགའ་
རེས་ནམ་ཡང་རང་ཉིད་ཀྱི་དཔྱད་རྩོམ་དང་འཕྲིན་ཡིག་རྣམས་ལེགས་
སྒྲིག་མི་བྱེད་ཅིང་། ཟིན་བྲིས་དང་འཕྲིན་ཡིག་ཚང་མ་ཅོག་ཙེའི་ཐོག་ཏུ་
སྤུངས་ན། ཁོ་ནི་ལས་ཀ་སྒྲུབ་དུས་གོ་རིམ་མེད་ཅིང་སྒྲིག་ལམ་ལ་དང
དོད་མེད་པ། བསམ་གཞིགས་ཀྱང་ཞིབ་ཚགས་མིན་པ་ཞིག་ཡིན་ལ།
མཐར་རང་ཉིད་ཀྱི་རྩ་བའི་ལངས་ཕྱོགས་དང་རྩ་དོན། རྣམ་འགྱུར་ཚང་
མ་བརླག་སྲིད་ལ། གཞན་གྱིས་རང་ལ་ཡིད་ཀྱང་ཆེས་མི་སྲིད།
གལ་ཏེ་མི་འདིའི་རིགས་དབུ་ཁྲིད་ཅིག་ཏུ་གྱུར་ན། དེས་སྔར་
མེད་ཀྱི་ཤུགས་རྐྱེན་ངན་པ་ཐེབས་སྲིད་ལ། ལག་འོག་གི་མི་ལ་གོམས་
གཤིས་ངན་པ་འདི་འགོ་སྲིད། ཁོ་ཚོས་རང་ཉིད་ཀྱི་གོང་རིམ་གྱི་མི་དེ་
ལེགས་ཐོག་ལེགས་འཚོལ་དང་གཟབ་ནན་ཞིབ་ཚགས་ལྡན་པ་ཞིག་
མིན་པ་ཚོར་དུས་ཁོ་ཚོས་རྟག་ཏུ་རུབ་རྒོལ་ལད་མོ་བྱེད་ངེས། འདི་ལྟར་
མི་སྒེར་གྱི་སྐྱོན་ཆ་དང་ཞན་ཆ་ལས་དོན་ཧྲིལ་བོའི་ངོས་སུ་ཟུག་འགྲོ་
ལ་སྤྱི་གཉེར་ཁང་གི་འཕེལ་རྒྱས་ལའང་གནོད་པ་ཐེབས་སྲིད།
སྔོན་བྱོན་གྱི་མཁས་དབང་ཞིག་གིས་གལ་ཏེ་བྱ་བ་ཞིག་ངེས་པར་
དུ་བསྒྲུབ་དགོས་ན། བློ་གཅིག་སེམས་གཅིག་གིས་སྒྲུབས་ཞེས་བཤད་
མྱོང་ལ། མཁས་དབང་གཞན་ཞིག་གིས་ཀྱང་ཁྱོད་ཀྱི་ལག་སྣེར་ལས་
82

གྷར་སེ་ཡཱ་ལ་སྤྲིངས་པའི་འཕྲིན།
དོན་གང་ཞིག་ཡོད་ཀྱང་། ནུས་འདོན་འགན་ཁུར་གྱི་སྒོ་ནས་སྒྲུབས་
ཞེས་བཤད་མྱོང་།
ལས་དོན་སྒྲུབ་དུས་མགོ་མཇུག་ཡོད་ཐབས་བྲལ་བའི་མི་ཞིག་
ཡིན་ན། མི་དེའི་སེམས་ཁམས་ལའང་དེ་མཚུངས་ཀྱི་ཁྱད་ཆོས་དབེན་
པ་རེད། ཁོས་རང་ཉིད་ཀྱི་གཤིས་ཀ་གསོ་སྐྱོང་བྱེད་མི་སྲིད་ལ་བབསམ་
བློའང་གཏན་འཁེལ་བྱེད་ཐབས་བྲལ་བས། རང་ཉིད་ཀྱིས་རེ་སྙེག་བྱེད་
པའི་དམིགས་འདུན་འགྲུབ་ཐབས་མེད། ཕྱོགས་གཅིག་ནས་རྩེད་མོ་ལ་
རྔམ་པ་སྐྱེས་བ་དང་། ཕྱོགས་གཅིག་ནས་ཉམས་ལེན་བྱེད་འདོད་སྐྱེས་
ཤིང་། རང་ཉིད་ཀྱིས་གང་བྱས་དེ་འགྲུབ་འདོད་མཁན་ཞིག་གིས། རྩེད་
དགར་རོལ་བ་དང་ཉམས་ལེན་གཉིས་ཀ་ཤོར་འགྲོ་བར་མ་ཟད། ད་
དུང་འགྱོད་པ་སྐྱེ་ངེས། གནས་ལུགས་གཞན་ཞིག་གི་ངོས་ན་བཤད་ན།
ཉམས་ལེན་སྣང་མེད་དུ་བཞག་པ་ལས་བློ་རྩེ་གཅིག་གིས་ཁེ་གྲགས་
དོན་གཉེར་བྱེད་པ་དེ་ལེགས་པར་སྙམ།
ལས་དོན་སྒྲུབ་དུས་སྒེར་དོན་མི་བསམ་པ་དེས་གཟབ་ནན་གྱི་
གཤིས་རྒྱུད་གསོ་སྐྱོང་བྱེད་ཐུབ་ལ། རྨད་དུ་བྱུང་བའི་བློ་རིག་ཀྱང་ཐོབ་
སྲིད། དེས་མི་ཕལ་བ་རྣམས་ལེགས་ཕྱོགས་སུ་ཁྲིད་ལ་ཕུལ་དུ་བྱུང་བའི་
མིར་སྔར་ལས་ལེགས་པའི་གནས་ལ་བསྙེག་པར་སྐུལ་འདེད་བྱ་ངེས།
བྱ་བ་གང་ཞིག་སྒྲུབ་ཀྱང་ངེས་པར་དུ་རང་ནུས་ཅི་ལྕོགས་བྱ་
དགོས། དེས་མི་ཞིག་གི་གཞུག་ཕྱོགས་ཀྱི་ལས་ཀའི་ཐོག་གི་རྒྱལ་ཕམ་
83

བོད་འགྱུར་རིག་གནས་དཔེ་ཚོགས།
ཐག་གཅོད་ངེས། མི་ཞིག་གིས་སྟོབས་ཤུགས་ཡོད་རྒུ་རྩལ་དུ་སྤྲུགས་
ནས་ལས་དོན་བསྒྲུབས་ན་ལས་ཀའི་དཀའ་ཚེགས་ཡལ་འགྲོ་བའི་
མན་ངག་དེ་རྟོགས་སོང་ན། ཁོའི་ལག་ཏུ་རྒྱལ་ཁའི་སྒོ་མོ་ཕྱེ་བའི་
གསེར་གྱི་ལྡེ་མིག་ཐོགས་པ་ཡིན་ལ། ལས་སོ་སོར་རང་འགུལ་གྱིས་
རང་འགན་སྒྲུབ་པའི་རྣམ་འགྱུར་བཟུང་ན། ལས་དོན་ཇི་འདྲའི་ཕལ་བ་
ཞིག་སྒྲུབ་ཀྱིན་ཡོད་ནའང་རང་ཉིད་ཀྱི་གཟི་བརྗིད་མངོན་ཐུབ་བོ།།

ཉིན་རེར་ལས་ཀ་མང་ཙམ་སྒྲུབས།
ང་ཚོར་བློ་རྩེ་གཅིག་སྒྲིམ་དང་རང་འགན་གཙང་སྒྲུབ་རྐྱང་བས་
མི་ཆོག་པར། ད་དུང་རང་གི་འགན་བབ་ལས་མང་བ་དང་གཞན་གྱི་རེ་
འདུན་ལས་མང་བའི་ལས་ཀ་བསྒྲུབ་དགོས། དེ་ལྟར་བྱས་ན་གཞན་གྱི་
དོ་སྣང་འགུགས་ཤིང་། རང་ཉིད་ཀྱི་འཕེལ་རྒྱས་ལའང་གོ་སྐབས་མང་
བོ་ཞིག་བསྐྲུན་ནུས།
ཁྱོད་ལ་རང་གི་འགན་བབ་ཕྱི་ཡི་ལས་ཀ་བསྒྲུབ་པའི་འོས་འགན་
མེད་མོད། ཡིན་ནའང་། རང་ཉིད་མྱུར་དུ་འཕེལ་རྒྱས་སུ་འགྲོ་ཆེད།
ཁྱོད་ཀྱིས་རང་མོས་ཀྱིས་ལས་ཀ་དེ་དག་བདམས་ཆོག དང་ཐོག་མ་
སྐུལ་དང་བླངས་བྱེད་རྒྱུ་ནི་རིན་ཐང་ལྡན་ཞིང་ཆེས་མཐོང་ཆེན་བྱེད་
པའི་བྱང་ཚད་ཅིག་ཡིན། དེས་མི་ཞིག་སྔར་ལས་གྲུང་ཤ་དོད་པོ་དང་
ཧུར་ཐག་ཅན་དུ་བསྒྱུར་ཐུབ། ཁྱོད་དོ་དམ་པ་ཞིག་ཡིན་ཡང་ཆོག་
ལ༑ སྤྱིར་བཏང་གི་ལས་ཀ་བ་ཞིག་ཡིན་ཡང་ཆོག “ཉིན་རེར་ལས་
ཀ་མང་ཙམ་སྒྲུབ་པའི” ལས་ཀའི་རྣམ་འགྱུར་དེས་ཁྱོད་འགྲན་རྩོད་
ཁྲོད་ནས་མྱུར་དུ་རྩེར་སོན་དུ་འཇུག་ནུས། ཁྱོད་ཀྱི་སྦྱིན་བདག་དང་
85

བོད་འགྱུར་རིག་གནས་དཔེ་ཚོགས།
མངགས་བཅོལ་བ། མགྲོན་པོ་བཅས་ཡོད་ཚད་ཀྱིས་ཁྱོད་ལ་དོ་སྣང་
དང་ཡིད་ཆེས་བྱེད་ཅིང་། ཁྱོད་ལ་གོ་སྐབས་མང་བོ་ཞིག་ཀྱང་སྟེར་སྲིད།
ཉིན་རེར་ལས་ཀ་མང་ཙམ་སྒྲུབ་པ་དེས་ཁྱོད་ཀྱི་དུས་ཚོད་མང་བོ་ཞིག་
བཀོལ་སྲིད་མོད། ཡིན་ནའང་། ཁྱོད་ཀྱི་བྱ་སྤྱོད་ཀྱིས་ཁྱོད་ལ་མཚན་
སྙན་ཞིག་འཐོབ་ཏུ་འཇུག་ལ། གཞན་གྱིས་ཀྱང་ཁྱོད་མཁོ་གལ་ཆེ་བའི་
མི་ཞིག་ཏུ་བརྩི་ངེས།
སྐུ་ཞབས་ཁ་ལུའོ•ཏུའོ་ཉི་སིས་དང་ཐོག་ཏུའུ་ལན་ཐེ་ལ་ལས་ཀ
སྒྲུབ་དུས་ལས་གནས་ཧ་ཅང་དམའ་མོད། ད་ལྟ་སྐུ་ཞབས་ཏུའུ་ལན་
ཐེ་ཡི་ལག་རོགས་ཕུལ་དུ་བྱུང་བ་དེར་གྱུར་ཡོད་ལ། སྤྱི་གཉེར་ཁང་
ཞིག་གི་སྤྱི་གཅོད་དཔོན་པོའི་འགན་བཞེས་ཡོད། དེ་འདྲ་མྱུར་མོར་
གོ་ས་འཕར་དོན་གྱི་གསང་བ་ནི “ཉིན་རེར་ལས་ཀ་མང་ཙམ་སྒྲུབ་
པ༑” རེད།
ང་སྔོན་ཆད་སྐུ་ཞབས་ཏུའོ་ཉི་སིར་འཚམས་འདྲིར་བཅར་
ཅིང་། རྒྱལ་ཁའི་མན་ངག་གང་ཡིན་དྲིས་པར། ཁོས་ལྷིང་འཇགས་
ཀྱི་སྒོ་ནས “སྐུ་ཞབས་ཏུའུ་ལན་ཐེ་ལ་ལས་ཀ་སྒྲུབ་པའི་དང་ཐོག
ངས་ཉིན་རེ་བཞིན་མི་ཚང་མ་ལས་ཀ་གྲོལ་བ་དང་མཉམ་དུ་ཁྱིམ་དུ་
ལོག་བཞིན་པ་དང་། སྐུ་ཞབས་ཏུའུ་ལན་ཐེ་ཡིས་སྔར་བཞིན་གཞུང་
ལས་ཁང་དུ་བསྡད་ནས་མུ་མཐུད་དུ་ལས་ཀ་སྒྲུབ་བཞིན་པར་དོ་སྣང་
བྱུང་བས། ངས་ཀྱང་ལས་ཀ་གྲོལ་རྗེས་མུ་མཐུད་དུ་གཞུང་ལས་ཁང་
86

གྷར་སེ་ཡཱ་ལ་སྤྲིངས་པའི་འཕྲིན།
དུ་བསྡད་ནས་ལས་ཀ་སྒྲུབ་རྒྱུའི་དམ་བཅས་པ་ཡིན། བདེན་དེ། སུ་
ཞིག་གིས་ཀྱང་ང་ལ་དེ་ལྟར་བྱ་དགོས་པའི་རེ་བ་ཞུས་མེད་མོད། ཡིན་
ནའང་། ངས་རང་ཉིད་ཤུལ་དུ་བསྡད་ཅིང་དགོས་པ་ཡོད་པའི་དུས་སུ་
སྐུ་ཞབས་ཏུའུ་ལན་ཐེ་ལ་རོགས་རམ་རེ་བྱེད་འོས་པར་འདོད། ལས་ཀ་
སྒྲུབ་དུས་སྐུ་ཞབས་ཏུའུ་ལན་ཐེ་ཡིས་ནམ་རྒྱུན་ཡིག་ཆ་འཚོལ་ཅིང་རྒྱུ་
ཆ་དཔར་དགོས། དང་ཐོག་ལས་ཀ་དེ་དག་ཁོ་རང་ཉིད་ཀྱིས་བསྒྲུབས་
པ་རེད། ཅང་མ་འགོར་བར་ཁོས་ངས་ཁོང་གི་མངགས་བཅོལ་ལ་སྒུག་
ཡོད་པ་ཚོར་ཅིང་མགྱོགས་མྱུར་ངང་ང་འབོད་པའི་གོམས་གཤིས་
ཆགས་སོང་བ་རེད....... ཅེས་རྒྱུ་མཚན་ཉུང་བསྡུས་ཤིག་བཤད།
སྐུ་ཞབས་ཏུའུ་ལན་ཐེ་ལ་ཅིའི་ཕྱིར་སྐུ་ཞབས་ཏུའོ་ཉི་སི་ལ་
མངགས་བཅོལ་བྱེད་པའི་གོམས་གཤིས་ཆགས་པ་རེད་ཅེ་ན། སྐུ་
ཞབས་ཏུའོ་ཉི་སི་རང་འགུལ་གྱིས་གཞུང་ལས་ཁང་དུ་བསྡད་དེ། སྐུ་
ཞབས་ཏུའུ་ལན་ཐེར་དུས་དང་རྣམ་པ་ཀུན་ཏུ་རིག་ཏུ་བཅུག་ཅིང་། ད་
དུང་ལྷག་བསམ་རྣམ་དག་གིས་ཁོར་ཞབས་འདེགས་ཞུས་པས་རེད།དེ་
ལྟར་བསྒྲུབས་པས་གླ་ཆ་ཐོབ་འདུག་གམ་ཞེ་ན། གླ་ཆ་ཐོབ་མེད་མོད་
ཡིན་ནའང་། ཁོར་གོ་སྐབས་སྔར་ལས་མང་བོ་ཐོབ་ཅིང་། རང་ཉིད་ལ་
སྦྱིན་བདག་གི་དོ་སྣང་ཐོབ་ཏུ་བཅུག་སྟེ། མཐར་གོ་གནས་ཀྱང་འཕར་
བ་རེད།
རྒྱུ་མཚན་རིགས་བཅུ་གྲངས་ཤིག་གམ་དེ་ལས་མང་བ་ཞིག་གིས་
87

བོད་འགྱུར་རིག་གནས་དཔེ་ཚོགས།
ཁྱོད་ཀྱིས་ཅིའི་ཕྱིར་རང་ཉིད་ལ “ཉིན་རེར་ལས་ཀ་མང་ཙམ་སྒྲུབ་
པའི” གོམས་གཤིས་ཡག་པོ་ཆགས་སུ་འཇུག་དགོས་པ་དེ་གསལ་
བཤད་བྱེད་ཐུབ། དོན་དངོས་སུ་དེ་ལྟར་སྒྲུབ་མཁན་ཧ་ཅང་ཉུང་། རྒྱུ་
མཚན་གཙོ་བོ་གཉིས་ཡོད་དེ།
དང་པོ། “ཉིན་རེར་ལས་ཀ་མང་ཙམ་སྒྲུབ་པའི” གོམས་གཤིས་
འདི་ཆགས་རྗེས། གོམས་གཤིས་འདི་ཆགས་མེད་པའི་མཐའ་འཁོར་
གྱི་མི་དེ་དག་དང་བསྡུར་ན། ཁྱོད་ལ་དགེ་མཚན་ཁྱད་དུ་འཕགས་པ་
ཞིག་ཡོད་པ་ཡིན།གོམས་གཤིས་དེ་རིགས་ཀྱིས་ཁྱོད་ཀྱིས་ལས་རིགས་
གང་ཞིག་བསྒྲུབས་ཀྱང༌།མི་མང་ཆེ་བ་ཞིག་གིས་མིང་དངོས་བོས་ནས་
ཁྱོད་ཀྱིས་རོགས་འདེགས་བྱེད་རྒྱུའི་རེ་ཞུ་བྱེད་སྲིད།
གཉིས་པ། གལ་ཏེ་ཁྱོད་ཀྱིས་རང་གི་ལག་གཡས་པ་སྔར་ལས་
སྟོབས་ལྡན་ཞིག་ཏུ་སྦྱོང་བརྡར་བྱེད་འདོད་ན། དཀའ་སྡུག་གི་ལས་
ཀའི་ཁྲོད་དུ་དེ་བཀོལ་སྤྱོད་བྱེད་རྒྱུ་ནི་ཐབས་ལམ་ཉག་གཅིག་ཡིན། དེ་
ལས་ལྡོག་སྟེ། གལ་ཏེ་ཁྱོད་ཀྱིས་དུས་ཡུན་རིང་བོར་ལག་གཡས་པ་མ་
བཀོལ་བར། དེར་གོ་གནས་མཐོ་ཞིང་འཚོ་བ་སྐྱིད་དུ་བཅུག་ན། དེ་ཉམ་
ཆུང་དུ་བསྒྱུར་བར་མ་ཟད་འཁུམ་དུ་འཇུག་སྲིད་པ་རེད།
ལུས་དཀའ་སྡུག་ཁྲོད་དུ་གནས་ཀྱང་འབད་བརྩོན་བྱས་པ་ལས་
ནུས་ཤུགས་ཆེན་པོ་བསྐྱེད་ནུས། འདི་ནི་ནམ་ཡང་འགྱུར་བ་མེད་པའི་
མི་ཚེའི་ཆོས་ཉིད་ཅིག་ཡིན། གལ་ཏེ་ཁྱོད་ཀྱིས་རང་གི་འགན་བབ་ཏུ་
88

གྷར་སེ་ཡཱ་ལ་སྤྲིངས་པའི་འཕྲིན།
གྱུར་བའི་ལས་ཀ་ལས་ཀྱང་མང་ཙམ་བསྒྲུབ་ནུས་ན། དེས་རང་ཉིད་
ཀྱི་སྙིང་རུས་ཀྱི་སྤྱོད་བཟང་ཕྱིར་ངོམ་ཐུབ་པར་མ་ཟད། ད་དུང་གཞན་
དང་མ་འདྲ་བའི་མཐུ་རྩལ་དང་ནུས་ཤུགས་རིགས་ཤིག་འཕེལ་རྒྱས་སུ་
གཏོང་ནུས།
སྤྱི་ཚོགས་འཕེལ་རྒྱས་སུ་འགྲོ་བཞིན་ཡོད་ལ། སྤྱི་གཉེར་ཁང་ཡང་
ཡར་རྒྱས་སུ་འགྲོ་བཞིན་ཡོད། དེ་དང་བསྟུན་ནས་མི་སྒེར་གྱི་འགན་
འཁྲིའི་ཁྱབ་ཁོངས་ཀྱང་ཆེ་རུ་འགྲོ་བཞིན་ཡོད། ནམ་རྒྱུན “འདི་ངའི་
འགན་བབ་ཀྱི་ལས་ཀ་མ་རེད།” ཅེས་པ་གཞི་འཛིན་ས་རུ་བཞག་
ནས་འགན་འཁྲི་ལ་བྲོས་བྱོལ་མ་བྱེད། ལས་ཀ་འཕར་མ་ཞིག་ཁྱོད་ཀྱི
མགོ་ཐོག་ཏུ་ལྷུང་དུས། འདི་ནི་གོ་སྐབས་ཤིག་ཏུ་བལྟས་ནས་བསྒྲུབས་
ན་འགྲིག
སྔོན་ལ་ལས་ཚོགས་སུ་ཞུགས་ན། རང་ལ་དོ་སྣང་བྱེད་མཁན་མི་
འདུག་མ་འདོད། སྦྱིན་བདག་གིས་མིག་ཆེ་ཆེར་གདངས་ནས་ཁྱོད་ལ་
བལྟས་བསྡད་ཡོད། གལ་ཏེ་ཁྱོད་སྔ་ཙམ་ཞིག་ཏུ་སྤྱི་གཉེར་ཁང་གི་ནང་
དུ་ཐོན་ཐུབ་ན། ཁྱོད་ཀྱིས་ལས་ཀ་འདིར་མཐོང་ཆེན་བྱེད་བཞིན་པ་
གསལ་བཤད་བྱས་ཡོད། ཉིན་རེར་སྔ་མོ་ནས་སྤྱི་གཉེར་ཁང་དུ་ཐོན་ན་
ཉིན་གཅིག་གི་ལས་ཀར་འཆར་གཞི་འགོད་ཆོག མི་གཞན་གྱིས་ཉིན་
དེར་ལས་ཀ་གང་ཞིག་བསྒྲུབ་པར་བསམ་བློ་གཏོང་དུས། ཁྱོད་སྔ་མོ་
ནས་ཁོང་ཚོའི་སྔུན་དུ་སོང་ཟིན་པ་རེད།
89

བོད་འགྱུར་རིག་གནས་དཔེ་ཚོགས།
རྒྱལ་ཁ་ཐོབ་པའི་མི་ཞིག་བྱེད་འདོད་ན། ངེས་པར་དུ་ཚེ་གང་བོར་
སློབ་སྦྱོང་བྱེད་པའི་ལྟ་བ་ཆགས་དགོས།ཆེད་ལས་ཀྱི་ཤེས་བྱ་སྦྱང་དགོས་
ལ་རང་ཉིད་ཀྱི་ཤེས་རྒྱའང་རྒྱུན་ཆད་མེད་པར་རྒྱ་བསྐྱེད་དགོས། བལྟས་
ན་འབྲེལ་མེད་འདྲ་བའི་ཤེས་བྱ་འགའ་རེས་མ་འོངས་པར་ནུས་པ་ཆེན་
པོ་ཐོན་ཐུབ་པ་དང་། “ཉིན་རེར་ལས་ཀ་མང་ཙམ་སྒྲུབ་པ” དེས་ཁྱོད་
ལ་སློབ་སྦྱོང་གི་གོ་སྐབས་འདི་འདྲ་བསྐྲུན་ནུས།
གལ་ཏེ་ཁྱོད་ཀྱི་ལས་འགན་མིན་ནའང་བསྒྲུབས་བཏང་ན་དེ་གོ་
སྐབས་ཡིན། སྔོན་ཆད་མི་ཞིག་གིས་འུ་ཚོའི་མདུན་དུ་གོ་སྐབས་ཤིག་
ཡོང་གིན་ཡོད་ནའང་། དེ་གོ་སྐབས་ཡིན་མིན་བརྡར་ཤ་མི་ཆོད་པའི་
རྒྱུ་མཚན་གང་ཞིག་ཡིན་ནམ་སྙམ་ནས་ཞིབ་འཇུག་བྱས་དུས། རྒྱུ་
མཚན་ནི་གོ་སྐབས་ཀྱིས་ནམ་རྒྱུན “དཀའ་ཚེགས” ཀྱི་རྫུན་ཆས་
སྤྲས་ཡོད་པས་རེད། འགྲུལ་བ་དང་ལས་གྲོགས། ཡང་ན་སྦྱིན་བདག་
གིས་ཁྱོད་ལ་ལས་ཀ་ཁག་པོ་ཞིག་བཅོལ་དུས། ཁྱོད་ལ་གོ་སྐབས་རིན་
ཐང་ལྡན་པ་ཞིག་བསྐྲུན་པའང་ཡིན་སྲིད། ཕུལ་དུ་བྱུང་བའི་ལས་ཀ་
བ་ཞིག་ལ་མཚོན་ནས་བཤད་ན། སྤྱི་གཉེར་ཁང་གི་ཚོགས་པའི་སྒྲིག
གཞི་ཇི་འདྲ་ཞིག་ཡིན་པ་དང་སུས་གང་ལ་འགན་འཁུར་དགོས་པ།
སུས་ལས་འགན་འདི་འགྲུབ་དགོས་པ་ཚང་མ་ཆེས་གལ་ཆེ་བ་མ་ཡིན་
པར། གནད་དོན་འདི་ཇི་ལྟར་ཐག་གཅོད་དགོས་པ་དེ་ཁྱོད་ཀྱི་སེམས་
ཀྱི་བསམ་བློ་གཏོང་ཡུལ་གཅིག་པུ་ཡིན།
90

གྷར་སེ་ཡཱ་ལ་སྤྲིངས་པའི་འཕྲིན།
ཐེངས་རྗེས་མར། ཁྱོད་ལ་འགྲུལ་བ་དང་ལས་གྲོགས། ཁྱོད་ཀྱི་
སྦྱིན་བདག་བཅས་ཀྱིས་རོགས་འདེགས་བྱེད་རྒྱུའི་རེ་འདུན་ཞུས་ཏེ།
འགན་བབ་ཀྱི་ཕྱི་ཡི་ལས་ཀ་རེ་བསྒྲུབ་དགོས་པ་དང་། མི་གཞན་
ལ་ཐག་གཅོད་དུ་མི་འཇུག་པའི་སྐབས་སུ་ཧུར་བརྩོན་གྱིས་རོགས་
རམ་བྱོས། འབད་བརྩོན་སྒོས་ཕྱོགས་གཞན་ཞིག་ནས་བསམ་བློ་
ཐོངས། དཔེར་ན། རང་ཉིད་ལས་ཀ་དེའི་འགན་འཁུར་བའི་གོ་ས་རུ་
བཞག་ནས། ཁྱོད་ཀྱིས་གནད་དོན་འདི་དག་ཇི་ལྟར་ཐག་གཅོད་དགོས
སམ་སྙམ་ནས་བསམ་བློ་གཏོང་བ་ལྟ་བུའོ།།
ཨའེ་ལུན་གྱི་མི་ཚེའི་ཁྲོད་ཕན་པ་ཆེས་ཡུན་རིང་བའི་གོ
གནས་འཕར་དུས་ནི་དོན་ཆུང་ཞིག་ནས་མགོ་བརྩམས་པ་ཡིན་ལ།
དེ་ཡང༌། གཟའ་སྤེན་པ་ཞིག་གི་ཕྱི་དྲོར། ཁྲིམས་རྩོད་པ་ཞིག་གཞུང་
ལས་ཁང་དུ་འཛུལ་ཡོང་ནས་ཁོང་ལ། ལག་སྣེའི་ལས་ཀ་འགའ་རེ་ངེས་
པར་དུ་ཉིན་དེར་འགྲུབ་དགོས། གང་ནས་མགྱོགས་ཐོ་འགོད་མཁན་
ཞིག་བཙལ་ཏེ་རང་ལ་རོགས་རམ་བྱེད་ཐུབ་པར་དྲིས། ཨའེ་ལུན་
གྱིས་ཁོར་སྤྱི་གཉེར་ཁང་གི་མགྱོགས་ཐོ་འགོད་མཁན་ཚང་མ་སྤོ་ལོ་
འགྲན་སྡུར་ལྟ་སར་བྱིན་པ་དང་། གལ་ཏེ་སྐར་མ་ལྔ་འཕྱི་སོང་ན་རང་
ཉིད་ཀྱང་བུད་འགྲོ་བར་བཤད་མོད། ཡིན་ནའང་། ཨའེ་ལུན་གྱིས་དུས་
མཚུངས་སུ་རང་ཉིད་ཤུལ་དུ་བསྡད་ནས་ཁོར་རོགས་བྱེད་རྒྱུའི་མོས་པ་
ཡོད་པར་བཤད། རྒྱུ་མཚན་ནི། “སྤོ་ལོ་འགྲན་སྡུར་ལ་དུས་རྒྱུན་ལྟ་
91

བོད་འགྱུར་རིག་གནས་དཔེ་ཚོགས།
ཐུབ་མོད། ལས་ཀ་ངེས་པར་དུ་ཉིན་དེར་འགྲུབ་དགོས་པས” ཡིན།
ལས་ཀའི་མཇུག་རྫོགས་རྗེས། ཁྲིམས་རྩོད་པས་ཨའེ་ལུན་ལ་གླ་
ཆ་ག་ཚོད་སྤྲོད་དགོས་པར་དྲིས་པར། ཨའེ་ལུན་གྱིས་ཀུ་རེའི་ཚུལ་
དུ “ཨོ། ཁྱོད་ཀྱི་ལས་ཀ་ཡིན་ན་ཕལ་ཆེར་ཨ་སྒོར་སྟོང་གཅིག་གིས་
ཆོག གལ་ཏེ་མི་གཞན་གྱི་ལས་ཀ་ཡིན་ན། ངས་གླ་ཆ་གང་ཡང་ལེན་
མི་སྲིད།” ཅེས་བཤད་པར། ཁྲིམས་རྩོད་པ་དེས་དགོད་ཞོར་དུ་ཨའེ་
ལུན་ལ་བཀའ་དྲིན་ཞུས།
ཨའེ་ལུན་གྱི་དྲིས་ལན་ནི་རྩེད་མཚར་ཞིག་ཡིན་པ་ལས།དོན་ངོ་མར་
ཁོ་ལ་ཨ་སྒོར་སྟོང་གཅིག་ཐོབ་འདོད་པས་མ་རེད། ཡིན་ནའང་། ཨའེ་
ལུན་གྱི་བསམ་ཡུལ་ལས་འདས་པ་ཞིག་ལ་ཁྲིམས་རྩོད་པ་དེས་དོན་
དངོས་སུ་དེ་ལྟར་བསྒྲུབས་པ་རེད།ཟླ་དྲུག་གི་མཇུག་ཏུ། ཨའེ་ལུན་གྱིས་
དོན་དག་དེ་ནམ་མཁའི་ཕ་མཐའ་རུ་བརྗེད་ཟིན་པའི་དུས་དེར། ཁྲིམས་
རྩོད་པས་ཨའེ་ལུན་བཙལ་ཏེ་ཁོར་ཨ་སྒོར་སྟོང་གཅིག་སྦྱིན་ཞིང་།
ཨའེ་ལུན་ཁོ་རང་གི་སྤྱི་གཉེར་ཁང་དུ་ལས་ཀ་བྱེད་སར་གདན་དྲངས།
ཟླ་ཕོགས་ཀྱང་ད་ལྟའི་ཟླ་ཕོགས་ཐོག་ཏུ་ཨ་སྒོར་སྟོང་གཅིག་བསྣན།
གཟའ་སྤེན་པའི་ཕྱི་དྲོ་ཞིག་ལ། ཨའེ་ལུན་གྱིས་རང་ཉིད་དགའ་
སའི་སྤོ་ལོ་འགྲན་སྡུར་བློས་བཏང་ཞིང་། ལས་ཀ་མང་ཙམ་བསྒྲུབས་པ་
རེད། དང་ཐོག་གཞན་ལ་རོགས་རམ་བྱེད་རྒྱུར་སྤྲོ་བའི་བསམ་འདུན་
ཙམ་གྱི་དོན་དུ་ཡིན་པ་ལས། དངུལ་གྱི་ཐད་ནས་འདང་བརྒྱབ་པ་མ་
92

གྷར་སེ་ཡཱ་ལ་སྤྲིངས་པའི་འཕྲིན།
ཡིན། ཨའེ་ལུན་ལ་རང་གི་ངལ་གསོའི་ཉིན་མོ་བསྐྱུར་ནས་མི་གཞན་
ལ་རོགས་རམ་བྱེད་པའི་འགན་འཁྲི་མེད་མོད། ཡིན་ནའང་། དེ་ནི་
ཁོའི་དམིགས་བསལ་གྱི་ཁེ་དབང་ཞིག་ཡིན་ལ། ཁེ་ཕན་ཡོད་པའི་ཁེ་
དབང་ཞིག་ཀྱང་རེད། ཁེ་དབང་རིགས་འདིས་རང་ཉིད་ལ་ཨ་སྒོར་སྟོང་
གཅིག་གི་ཡོང་སྒོ་བསྣན་པར་མ་ཟད། དེ་ལས་གལ་ཆེ་ཞིང་མཐོ་བའི་
གོ་གནས་ཤིག་འཁྱེར་ཡོང་བ་རེད།
རྒྱལ་ཁ་ཐོབ་པའི་མི་སྣ་གཞན་ཞིག་གིས་ང་ལ་ཁོང་ཇི་ལྟར་ཕྱུག་
པོའི་ལམ་བུ་རུ་བསྐྱོད་ཚུལ་བཤད་མྱོང་།
“ལོ་ལྔ་བཅུའི་སྔོན་དུ། ང་སྤྱི་ཚོགས་ཐོག་ཏུ་འགྲོ་མགོ་བརྩམས་
ཏེ་འཚོ་ཐབས་བྱས་པ་ཡིན། ཐོག་མར་ལྕགས་ཆས་ཚོང་ཁང་ཞིག་ཏུ་
ལས་ཀ་ཞིག་རྙེད་ཅིང་། ཟླ་རེར་ཨ་སྒོར༧༥རེའི་ཡོང་སྒོ་ལས་མེད། ཉིན་
ཞིག འགྲུལ་བ་ཞིག་གིས་ཚོང་ཟོག་ཕོན་ཆེན་ཉོས་ལ། དེའི་ནང་དུ་
ལྕགས་ཁེམ་དང་སྐམ་པ། རྟ་སྒ། སྡེར་མ། ཆུ་ཟེའུ། སླེ་བོ་སོགས་འདུག
འགྲུལ་བ་འདིས་ཉིན་འགའི་རྗེས་སུ་གཉེན་སྟོན་བྱ་རྒྱུ་ཡིན་ལ། སྔོན་དུ་
འཚོ་བ་དང་ལས་ཀའི་མཁོ་ཆས་འགའ་རེ་ཉོ་རྒྱུ་ནི་ཡུལ་དེའི་གོམས་
སྲོལ་ཞིག་ཡིན། ཅ་ལག་ཚང་མ་རྐང་གཅིག་འཁོར་ལོ་ཞིག་གི་སྟེང་དུ་
སྤུངས་ཤིང་རྐང་འཁོར་དེའི་ཁ་བཀང་སོང་། བོང་བུས་དྲུད་ན་ཅུང་ཟད་
ཁག་པོ་འདུག ཚོང་ཟོག་སྐྱེལ་རྒྱུ་དེ་ངའི་འགན་འཁྲི་མ་ཡིན་པར། རང་
གི་འདོད་མོས་རྐྱང་བ་ཡིན། རང་ཉིད་ཀྱིས་ཅ་དངོས་དེ་འདྲ་ལྕི་མོ་དག་
93

བོད་འགྱུར་རིག་གནས་དཔེ་ཚོགས།
སྐྱེལ་འདྲེན་བྱེད་ནུས་པས་ང་རང་སྤོབས་པ་སྐྱེད།”
“དང་ཐོག་དཀའ་ཚེགས་མ་བྱུང་མོད། ཡིན་ནའང་། གཟབ་
གཟབ་མ་བྱས་པར་རྐང་འཁོར་གྱི་འཁོར་ལོ་གཏིང་ཟབ་རྒྱུ་མེད་པའི་
འདམ་དོང་ཞིག་ཏུ་ལྷུང་སོང་བས། ཤུགས་གང་ཡོད་བཏོན་ཀྱང་འདེད་
མ་ནུས། སྐབས་དེར། ཚོང་བ་སེམས་བཟང་ཞིག་ཤིང་རྟ་ལ་བསྡད་
ནས་ལམ་དེ་བརྒྱུད་པས། ཁོས་རྟས་ངའི་རྐང་གཅིག་འཁོར་ལོ་དང་
ཚོང་ཟོག་ཡར་དྲུད་ཅིང་། འགྲུལ་བ་དེའི་ཁྱིམ་དུའང་སྐྱེལ་རོགས་བྱས།
འགྲུལ་བ་དེར་ཚོང་ཟོག་རྣམས་སྤྲོད་དུས། ངས་ཞིབ་ཚགས་ལྡན་པའི
སྒོ་ནས་ཚོང་ཟོག་གི་གྲངས་ཀ་བཏོན་པས། དུས་ཧ་ཅང་འཕྱི་པོ་ཞིག་
མ་གཏོགས་རྐང་འཁོར་སྟོང་པ་དེ་དེད་ནས་ཕྱིར་ཚོང་ཁང་དུ་མ་ཐོན།
ང་ལ་རང་ཉིད་ཀྱིས་བསྒྲུབས་པའི་ལས་ཀ་དེས་དགའ་སྤྲོ་སྐྱེ་རུ་བཅུག་
མོད། ཡིན་ནའང་། སྦྱིན་བདག་གིས་ངས་ལས་ཀ་འཕར་མ་བསྒྲུབས་
པར་གཏན་ནས་བསྟོད་བསྔགས་མ་བྱས།”
“ཕྱི་ཉིན། ཚོང་བ་དེས་ང་བོས་ཤིང་། ཁོས་ང་ལས་ཀར་འབད་
བརྩོན་ཆེ་ལ་སེམས་རྩའང་འཁོལ་པོ་འདུག་པ་ཚོར་བ་དང་། ལྷག་
པར་དུ་ངས་ཚོང་ཟོག་འབེབས་པའི་དུས་སུ་ཚོང་ཟོག་གི་གྲངས་ཀ་
ཚང་རྩིས་བརྒྱབ་པ་ཞིབ་ཚགས་ཡིན་པར་དོ་སྣང་བྱུང་བས། ང་ལ་
ཨ་སྒོར་ལྔ་བརྒྱ་ཡོད་པའི་ལས་གནས་ཤིག་མཁོ་སྤྲོད་བྱས་ཤིང་། ངས་
ཀྱང་དང་ལེན་བྱས། དེ་ནས་བཟུང་ང་ཕྱུག་པོའི་ལམ་ཁ་རུ་བསྐྱོད་པ་
94

གྷར་སེ་ཡཱ་ལ་སྤྲིངས་པའི་འཕྲིན།
ཡིན།” ཞེས་བཤད།
དེའི་ཕྱིར། འུ་ཚོས “ངས་ངེས་པར་དུ་སྦྱིན་བདག་ལ་ཅི་ཞིག་
བསྒྲུབ་དགོས་པའི” བསམ་ཚུལ་མི་འཛིན་པར། “ངས་སྦྱིན་བདག་
ལ་ལས་ཀ་གང་ཞིག་བསྒྲུབ་ཐུབ་བམ།” ཞེས་པའི་བསམ་ཚུལ་འཛིན་
དགོས། མི་ཕལ་ཆེ་བ་ཞིག་གིས་དྲང་ཞིང་བློ་གཏད་ཆོག་པ་ལ་རང་
འགན་གཙང་སྒྲུབ་ཀྱིས་རང་གི་འགན་བབ་བསྒྲུབས་ན་ཆོག་པར་
འདོད་པ་རེད། ཡིན་ནའང་། འདི་ཙམ་གྱིས་མི་འདང་ལ། ལྷག་པར་དུ་
སྤྱི་ཚོགས་སྟེང་དུ་གོམ་པ་སྤོས་མ་ཐག་པའི་ན་གཞོན་ཞིག་ལ་མཚོན་
ན་འདི་ཙམ་གྱིས་མི་འདང་། རྒྱལ་ཁ་ཐོབ་འདོད་ན་ངེས་པར་དུ་ལས་
ཀ་དེ་ལས་མང་བ་དང་དེ་ལས་ལེགས་པོ་ཞིག་བསྒྲུབ་དགོས། ཐོག་མར་
འུ་ཚོས་དྲུང་ཡིག་དང་རྩིས་གཉེར། གཏོང་ལེན་བཅས་ཀྱི་རིགས་ཀྱི་
ལས་ཀ་སྒྲུབ་སྲིད། འུ་ཚོས་ཚེ་གང་བོར་འདི་ལྟ་བུའི་ལས་གནས་སུ་བྱ་
བ་གཉེར་ནས་འདུག་གམ། རྒྱལ་ཁ་ལེན་མཁན་ཞིག་ལ་མཚོན་ནས་
བཤད་ན་རང་གི་འགན་བབ་ཀྱི་ལས་ཀ་ལས་གཞན།རྒྱུན་ལྡན་དང་མི་
འདྲ་བའི་ལས་ཀ་བཙལ་ནས་རང་གི་ནུས་ཤུགས་གསོ་སྐྱོང་བྱ་དགོས་
ལ༑ མི་གཞན་གྱི་དོ་སྣང་འགུག་དགོས།
གལ་ཏེ་ཁྱོད་དངོས་ཟོག་སྐྱེལ་འདྲེན་གྱི་དོ་དམ་པ་ཞིག་ཡིན་ན།
ཚོང་ཟོག་གཏོང་བའི་རྩིས་ཁྲ་ལས་རང་གི་འགན་འཁྲི་དང་འབྲེལ་བ་
མེད་ཅིང་གཞན་གྱིས་མ་ཚོར་བའི་ནོར་འཁྲུལ་མཐོང་སྲིད། གལ་ཏེ་
95

བོད་འགྱུར་རིག་གནས་དཔེ་ཚོགས།
ཁྱོད་རྒྱ་མར་འཇལ་མཁན་ཞིག་ཡིན་ན། སྤྱི་གཉེར་ཁང་གིས་གྱོང་
གུད་རག་པར་དོགས་ནས། རྒྱ་མའི་ཚད་འཇལ་རྟགས་རིས་ལ་དོགས་
པ་ཟོས་ཏེ་ནོར་བཅོས་བྱེད་ཀྱང་ཆོག་སྲིད། གལ་ཏེ་ཁྱོད་འཕྲིན་སྐྱེལ་
བ་ཞིག་ཡིན་ན། འཕྲིན་ཡིག་དུས་ཐོག་ལག་ཏུ་འབྱོར་བར་འགན་
ལེན་བྱེད་པ་ལས་གཞན། ད་དུང་འགན་འཁྲི་ལས་བརྒལ་བའི་ལས་
ཀ་འགའ་རེ་བསྒྲུབ་ཆོག ...... འལས་ཀ་འདི་དག་ཆེད་ལས་ལག་རྩལ་
མི་སྣའི་འགན་འཁྲི་ཡིན་སྲིད་མོད། ཡིན་ནའང་། ཁྱོད་ཀྱིས་བསྒྲུབས་
བཏང་ན་རྒྱལ་ཁའི་ས་བོན་བཏབ་ཟིན་པ་དང་གཅིག་མཚུངས་ཡིན།
བློས་ཅི་ཙམ་བཏང་ན་ཐོབ་པ་དེ་ཙམ་མང་། འདི་ནི་ཀུན་གྱིས་
མཁྱེན་པའི་རྒྱུ་འབྲས་ཀྱི་ཆོས་ཉིད་ཅིག་ཡིན། ཁྱོད་ཀྱིས་བློས་བཏང་
བ་ལ་མགྱོགས་མྱུར་ངང་དེ་མཚུངས་ཀྱི་ཐོབ་པ་མེད་ཀྱང་སྲིད་
མོད། དཔའ་ནམ་ཡང་མི་ཞུམ་པར། སྔར་བཞིན་བློས་གཏོང་དགོས་
ཤིང་། དེ་ལྟར་བྱས་ན་གྲུབ་འབྲས་མ་བསམ་ས་ནས་བསམ་ཡུལ་ལས་
འདས་པའི་ཚུལ་གྱིས་འབྱུང་སྲིད། ཆེས་རྒྱུན་མཐོང་གི་གྲུབ་འབྲས་ནི་
གོ་གནས་འཕར་བ་དང་གླ་ཕོགས་ཇེ་མཐོར་གཏོང་རྒྱུ་དེ་རེད། སྦྱིན་
བདག་ལས་གཞན་གྲུབ་འབྲས་ཀྱང་གཞན་དངོས་ནས་ཐོབ་སྲིད་ཅིང༌།
གཞན་བརྒྱུད་ཀྱི་རྣམ་པའི་ངོས་ནས་མངོན་འགྱུར་ཡོང་སྲིད། ཕྱུག་
བདག་གི་ཉམས་མྱོང་ལ་ཞིབ་འཇུག་བྱས་པ་ལས་ཀྱང་ཡང་དང་བསྐྱར་
དུ་བློས་གཏོང་འཕར་མའི་གྲུབ་འབྲས་ལ་ཆོས་ཉིད་ལྡན་པའི་ར་སྤྲོད་
96

གྷར་སེ་ཡཱ་ལ་སྤྲིངས་པའི་འཕྲིན།
བྱས་འདུག ལྷག་པར་དུ་མི་འདི་དག་གིས་སྔ་མོ་ནས་ལས་སྒོ་གསར་
འབྱེད་བྱེད་དུས། གནས་ལུགས་འདི་ནི་ཡོད་ཚད་ལས་གལ་ཆེ་བ་ཧ་གོ་
ཡོད། ཁོང་ཚོའི་འབད་བརྩོན་དང་མི་སྒེར་གྱི་རིན་ཐང་ལ་སྦྱིན་བདག་
གི་ཁས་ལེན་མ་ཐོབ་དུས། ཁོ་ཚོས་རང་སྒེར་གྱིས་ལས་སྒོ་གསར་
འབྱེད་ཀྱི་ལམ་བུ་བདམས་པ་རེད། བརྒྱུད་རིམ་འདིའི་ཁྲོད་དུ་དུས་སྔའི་
འབད་བརྩོན་གྱིས་ཕན་པ་ཆེན་པོ་བསྐྲུན་ཡོད། ཁྱོད་ཀྱི་འབད་བརྩོན་
ནི་དངུལ་ཁང་ནང་གི་གསོག་དངུལ་དང་འདྲ་བར། ཁྱོད་ལ་མཁོ་དུས་
དེས་ཁྱོད་ལ་རྣམ་པ་ཀུན་ཏུ་ཞབས་འདེགས་ཞུ་ནུས་སོ།།

རླབས་ཆེ་བའི་དྲིན་གཟོའི་བསམ་པ།
ངས་སྔོན་ཆད་གཞན་གྱི་ཆེད་དུ་ལས་དོན་བསྒྲུབས་ཤིང་། ད་
སྐབས་རང་ཉིད་ཀྱི་ཆེད་དུ་ལས་དོན་སྒྲུབ་ཀྱིན་ཡོད། སྔོན་ཆད་རྟག་
ཏུ་སྦྱིན་བདག་ལ་འགྲིག་དཀའ་བར་འདོད་ཅིང་། ད་སྐབས་ལས་བཟོ་
བ་རྣམས་ཤིན་ཏུ་གཡོ་སྒྱུ་ཆེ་བ་དང་རང་འགུལ་རང་བཞིན་ཡང་མེད་
པར་འདོད། དོན་དམ་པར་ཅི་ཡང་འགྱུར་མེད་ལ། འགྱུར་སོང་བ་ནི་
གནད་དོན་ལ་གདོང་གཏད་སྟངས་དེ་རེད།
རྒྱལ་ཁའི་སྲུང་བྱའི་ཁྲོད་དུ་ཆེས་རླབས་ཆེ་བའི་ངེས་སྲོལ་ཞིག་
ཡོད་པ་ནི་གཞན་སར་རང་འཇོག་རྒྱུ་འདི་ཡིན་ལ། དོན་གང་ཞིག་
བསྒྲུབས་ཀྱང་ཕ་རོལ་པོར་བསམ་བློ་གཏོང་བའམ་ཕ་རོལ་པའི་སར་
བསྡད་ནས་བསམ་བློ་གཏོང་རྒྱུ་དེ་ཡིན། ཁྱོད་གླ་བ་ཞིག་ཡིན་དུས།
སྦྱིན་བདག་གི་དཀའ་ངལ་ལ་བསམ་བློ་གཏོང་ཞིང་། སྦྱིན་བདག་ལ་ཡི་
རང་དང་བསམ་ཤེས་མང་ཙམ་བྱ་དགོས། རང་ཉིད་སྦྱིན་བདག་ཞིག་ཏུ་
གྱུར་རྗེས་གླ་བའི་ཁེ་ཕན་ལ་བསམ་བློ་གཏང་དགོས་ལ། རྒྱབ་སྐྱོར་དང་
སྐུལ་འདེད་མང་ཙམ་གཏང་དགོས།
99

ཤྰལ
252བོད་འགྱུར་རིག་གནས་དཔེ་ཚོགས།
ཚེ་
གསེར་དང་མཚུངས་པའི་ངེས་སྲོལ་འདི་ཀུན་སྤྱོད་ཀྱི་ངེས་སྲོལ་
ཙམ་མ་ཡིན་པར། ད་དུང་སྒུལ་ཤུགས་ཤིག་ཡིན། འདིས་ལས་ཀའི་ཁོར་
ཡུག་ལེགས་བཅོས་ལ་སྐུལ་འདེད་གཏོང་བ་ཡིན། ཁྱོད་ཀྱིས་གཞན་
སར་རང་འཇོག་པ་དང་སྦྱིན་བདག་གི་ཚབ་ཏུ་བསམ་བློ་མང་ཙམ་
གཏོང་བར་ཚོད་ལྟ་བྱས་དུས། ཁྱོད་ཀྱི་ལུས་ཐོག་ནས་བསམ་བཟང་གི་
ངང་ཚུལ་ཞིག་འཕྲོ་ཞིང་། བསམ་བཟང་དེས་སྦྱིན་བདག་འདུ་བའི་ཉེ་
འགྲམ་གྱི་མི་མང་བོ་ཞིག་ལ་བག་ཆགས་འཇོག་ལ་ཡིད་དབང་ཡང་
འགུག་ངེས། བསམ་བཟང་དེས་མཐར་ཁྱོད་རང་གི་རྒྱུད་ལ་དྲིན་ལན་
འཇལ་ངེས། གལ་ཏེ་དེ་རིང་ཁྱོད་ལ་སྦྱིན་བདག་གི་ས་ནས་ཡི་རང་
དང་བསམ་ཤེས་ཤིག་ཐོབ་ན། དེ་ནི་ཁྱོད་ཀྱིས་སྔོན་ཆད་མི་གཞན་དང་
འབྲེལ་འདྲིས་བྱེད་དུས་ཐོབ་པའི་གསེར་དང་མཚུངས་པའི་ངེས་སྲོལ་
ལས་སྐྱེས་པའི་རིམ་འབྲེལ་འབྱུང་འགྱུར་ཡིན་སྲིད།
མི་རྣམས་ཀྱིས་ཅིའི་ཕྱིར་ལས་སླ་མོའི་སྒོ་ནས་མི་ཆ་མེད་ཅིག་གི་
བྱས་ཉེས་ལ་བཟོད་པ་སྒོམ་ཐུབ་ལ། རང་ཉིད་ཀྱི་སྦྱིན་བདག་དང་གོང་
རིམ་དཔོན་པོའི་བྱས་ཉེས་ཡིད་ལ་དམ་པོར་བཅིངས་པ་ཡིན། ཆེས་
སྟབས་བདེའི་གསལ་བཤད་ནི་ཕན་ཚུན་བར་གྱི་རྒྱུན་རིང་བོའི་ཁེ་
ཕན་འགལ་བ་རེད། སྦྱིན་བདག་གི་བྱ་སྤྱོད་དང་གླ་བའི་ཁེ་ཕན་བར་
དུ་འགལ་འདུ་བྱུང་དུས། སྙིང་རྗེ་དང་བསམ་ཤེས་ཡོད་ཚད་སྟོང་བར་
འགྱུར་འགྲོ།
100

གྷར་སེ་ཡཱ་ལ་སྤྲིངས་པའི་འཕྲིན།
སྤྱི་གཉེར་ཁང་ཞིག་འཛུགས་གཉེར་དོ་དམ་བྱེད་རྒྱུ་ནི་ཧ་ཅང་རྙོག་
འཛིང་ལྡན་པའི་ལས་དོན་ཞིག་ཡིན་ཞིང་། གནད་དོན་ཉ་གེ་ཉོག་གེ་
མང་བོ་ཞིག་ལ་གདོང་གཏད་དགོས། སྐུ་མགྲོན་དང་སྤྱི་གཉེར་ཁང་ནང་
ཁུལ་གྱི་གནོན་ཤུགས་ཆེན་པོས་དུས་དང་རྣམ་པ་ཀུན་ཏུ་སྦྱིན་བདག་
གི་སེམས་ཁམས་ལ་ཤུགས་རྐྱེན་ཐེབས་སྲིད་པ་དང་། ཁོའང་མི་བུ་ཕལ་
བ་ཞིག་ཡིན་པས་དེར་རང་ཉིད་ཀྱི་དགའ་སྐྱོ་ཆགས་སྡང་དང་མི་འདང་
བའི་ཕྱོགས་ཡོད་སྲིད་པ་ཧ་གོ་དགོས། ད་དུང་། ཁོ་སྦྱིན་བདག་ཏུ་གྱུར་
བ་དེ་ཁོ་མི་ལེགས་འཛོམས་ཤིག་ཡིན་པས་མ་ཡིན་པར། ཁོར་སྐྱེས་བུ་
གཞན་ལ་མེད་པའི་ལྷན་སྐྱེས་ཀྱི་ཤེས་རབ་དང་རྩལ་ནུས་ཤིག་ཡོད་
པས་ཡིན་པའང་ཧ་གོ་དགོས། དེའི་ཕྱིར། ཐོག་མར་འུ་ཚོས་སྤྱིར་བཏང་
གི་མི་ཞིག་ལ་བཟུང་བའི་རྣམ་འགྱུར་གྱིས་སྦྱིན་བདག་ལ་གདོང་གཏོད་
དགོས་ཤིང་། དེ་མ་ཟད་འུ་ཚོས་སྔར་ལས་འབད་བརྩོན་ངང་ཁེ་ལས་
ཆེན་པོ་ཞིག་འཛུགས་གཉེར་བྱེད་བཞིན་པའི་མིར་ཡི་རང་བྱ་དགོས་ཏེ།
ལས་ཀ་གྲོལ་བའི་དྲིལ་བརྡ་གྲགས་ནའང་ཁོ་ཚོས་ལས་དོན་བསྐྱུར་མི་
སྲིད།
ན་གཞོན་མང་བོ་ཞིག་གིས་རང་ཉིད་ལ་འཕེལ་རྒྱས་མེད་པའི་
ཁག་སྦྱིན་བདག་གི་འདྲ་མཉམ་མ་ཡིན་པའི་ལྟ་བར་འགེལ་ཞིང༌།
སྦྱིན་བདག་གིས་རང་གི་དགའ་ཉེ་ཁོ་ན་བསྐོ་བཞག་དང་། དམ་པ་དང་
མཁས་པར་ཕྲག་དོག་སྐྱེ་བ། རང་ཉིད་ལས་བློ་གྲོས་ཆེ་བའི་གླ་བར་མི་
101

བོད་འགྱུར་རིག་གནས་དཔེ་ཚོགས།
དགའ་བར་འདོད་ལ། ད་དུང་སྦྱིན་བདག་གིས་ཕུགས་བསམ་ཆེན་པོ་
ལྡན་པའི་མིར་རྒྱལ་ཁ་ཐོབ་པར་བཀག་འགོག་བྱེད་པར་འདོད་མོད།
མི་དོན་དངོས་སུ་སྦྱིན་བདག་མང་ཆེ་བར་ཆ་མཚོན་ནས་བཤད་ན།
འཇོན་ཐང་ཅན་གྱིས་མ་འདང་བ་ལས་ཡིད་མུག་པའི་བྱ་བ་ཞིག་མེད་
ལ༑ ཚད་དང་རན་པའི་མི་འཚོལ་བ་ལས་སེམས་འཚབ་པའི་ལས་ཤིག་
ཀྱང་ཡོད་པ་མ་རེད།
རང་དཔེ་གཞན་འགེབས་བྱས་པས་ན་གཞོན་ལ་བསམ་བློ
འདི་འདྲ་ཞིག་སྐྱེས་པ་རེད། “རང” ཟེར་བ་འདི་སྒེར་སེམས་ཅན་
དང་བློ་ཁོག་དོག་མོ་ཅན་ཞིག་སྟེ། “ཕོ་ཐའི་བསམ་ཚུལ་ཁྱེར་ནས།
ཕོ་རབ་ཀྱི་ཁོག་པར་དཔག་པ།” ཟེར་བའང་དེ་འདྲ་ཞིག་ལ་ཟེར་བ་
རེད། དོན་དངོས་སུ་ལས་བཟོ་རེ་རེས་ལས་ཀ་སྒྲུབ་པའི་ཉིན་དང་པོ་
ནས་བཟུང་སྟེ། སྦྱིན་བདག་གིས་གཟབ་ནན་ངང་དེར་ཞིབ་དཔྱད་བྱེད་
ཀྱིན་ཡོད། ཁོང་ཚོས་ཞིབ་ཚགས་ལྡན་པའི་སྒོ་ནས་དེའི་ནུས་ཤུགས་
དང་བྱ་སྤྱོད། གོམས་གཤིས། མི་དང་མིའི་བར་གྱི་འབྲེལ་བ། ངང་རྒྱུད་
སོགས་ལ་ཚད་འཇལ་དང་དབྱེ་ཞིབ་བྱེད་ངེས། ཁོས་ན་གཞོན་ཞིག་
ལ་དགོས་ངེས་ཀྱི་ནུས་ཤུགས་ཤིག་མི་འདང་བ་དང་མི་ལེགས་པའི་
གོམས་གཤིས་འགའ་རེ། གཏམ་སྤྱོད་འགའ་རེ་ཡོད་པ་མཐོང་དུས་ན་
གཞོན་དེར་མདུན་ལམ་མེད་པ་ཧ་གོ་ཡོང་། སྤྱི་གཉེར་ཁང་རང་ཉིད་
ཀྱིས་སྙིང་རུས་ཆེན་པོར་བརྟེན་ནས་འཛུགས་གཉེར་བྱས་པ་ཞིག་ཡིན་
102

གྷར་སེ་ཡཱ་ལ་སྤྲིངས་པའི་འཕྲིན།
པས། གནས་ཚུལ་གང་མང་གི་འོག་ཏུ་ཁོང་ཚོས་རང་ཉིད་ཀྱི་མི་སྒེར་
གྱི་ཕྱོགས་ཞེན་གྱི་ལྟ་ཚུལ་ལ་བརྟེན་ནས་ལས་དོན་ཡོད་ཚད་རྨེག་མེད་
དུ་གཏོང་ག་ལ་སྲིད།
དེའི་ཕྱིར། གླ་བ་ཞིག་ཡིན་པའི་ཆ་ནས་རང་ཉིད་ཀྱིས་རང་ལུས་ཀྱི་
མི་འདང་ས་རྣམས་ལ་བསམ་གཞིག་བཏང་ནས། སྦྱིན་བདག་ལ་སྔར་
ལས་མང་བའི་ཡི་རང་དང་བསམ་ཤེས་བྱ་དགོས། དེ་ལྟར་བྱས་ན་སྦྱིན་
བདག་གིས་ཡང་བསྐྱར་ཁྱོད་ལ་མཐོང་ཆེན་བྱེད་སྲིད།
སྦྱིན་བདག་དེ་དྲིན་མི་ཚོར་བའི་མི་ཞིག་ཡིན་སྲིད་མོད། འུ་ཚོས་
མུ་མཐུད་དུ་རང་སར་མི་བཞག་ནས་སྦྱིན་བདག་ལ་བསམ་བློ་གཏང་
དགོས། ཡི་རང་དང་ཁོག་ཡངས་ནི་སྤྱོད་བཟང་ཞིག་ཡིན་པས། སྦྱིན་
བདག་གཅིག་གི་ས་ནས་དེར་དགོས་པ་མེད་ན། སྦྱིན་བདག་ཡོད་ཚད་
ཀྱི་ས་ནས་དེར་ཕན་ནུས་མེད་པས་མ་ཁྱབ། ཕྱིར་འདང་ཞིག་བརྒྱབས་
ནས་བཤད་ན། གལ་ཏེ་འུ་ཚོར་དེ་འདྲའི་བསམ་བློ་གཏོང་སྟངས་ཤིག་
གོམས་ན། མ་མཐའ་ཡང་འུ་ཚོ་བློ་བདེ་ཐུབ།
གྲུབ་འབྲས་ཐོབ་པའི་མི་མང་བོ་ཞིག་གིས་རང་ཉིད་ཀྱི་ཉམས་
མྱོང་གླེང་དུས། རང་ཉིད་ཀྱི་རྒྱུ་རྐྱེན་དེ་གཙོ་བོར་བཟུང་ནས་བཤད་
ཅིང་། དོན་དངོས་སུ་བཤད་ན། རྩེར་སོན་གྱི་མི་རེ་རེར་མི་གཞན་གྱི་
རོགས་རམ་མང་བོ་ཞིག་ཐོབ་མྱོང་ལ། ཁྱོད་ཀྱིས་རྒྱལ་ཁའི་དམིགས་
ཡུལ་ཞིག་གཏན་ལ་ཕབ་ཅིང་དེ་ལག་ལེན་དུ་བསྟར་བ་ནས་བཟུང་།
103

བོད་འགྱུར་རིག་གནས་དཔེ་ཚོགས།
ཁྱོད་ཀྱིས་རང་ཉིད་ལ་བསམ་ཡུལ་ལས་འདས་པའི་རྒྱབ་སྐྱོར་མང་བོ་
ཐོབ་པ་ཚོར་ཡོང་བས། ཁྱོད་ཀྱིས་དུས་དང་རྣམ་པ་ཀུན་ཏུ་མི་དེ་དག་
ལ་སྐུ་དྲིན་ཞུ་བ་དང་གནམ་རྒན་མའི་ཐུགས་ཁུར་གཟུགས་སྐྱོང་ལ་སྐུ་
དྲིན་ཞུ་དགོས།
མི་ཞིག་ཡིན་པའི་ཆ་ནས། ང་ཚོས་ཕ་མ་དང་རྒྱལ་ཁབ། དགེ་རྒན།
་ཚོགས་བཅས་ལ་བཀའ་དྲིན་ཞུ་དགོས། ཕ་མའི་གསོ་སྐྱོང་དང་
དགེ་རྒན་གྱི་ཁ་ཏ་སློབ་གསོ། རྒྱབ་ཁབ་ཀྱི་གཅེས་སྐྱོང་། མང་ཚོགས་
ཀྱི་རོགས་ཕན་བཅས་མེད་ན། འུ་ཚོ་གནམ་སའི་བར་དུ་འཚོ་ག་ལ་
ཐུབ། དེ་བས། དྲིན་གཟོ་ནི་སྤྱོད་བཟང་ཞིག་ཡིན་པར་མ་ཟད། མི་ཞིག་
མི་རུ་འགྱུར་བའི་རྩ་བའི་མཐུན་རྐྱེན་ཡང་ཡིན།
དེ་རིང་གི་ན་གཞོན་ཚོ་འཇིག་རྟེན་འདིར་ཐོན་པ་ནས་བཟུང་། ཕ་
མའི་གཅེས་སྐྱོང་དང་དགེ་རྒན་གྱི་མཛུབ་སྟོན་ཐོབ་པ་ཡིན། ཁོ་ཚོས་
འཇིག་རྟེན་འདིར་བྱས་རྗེས་སྤུ་ཙམ་ཡང་བཞག་མྱོང་མེད་ནའང་། མ་
རང་བའི་རྣམ་འགྱུར་སྟོན་པ་དང་འཁང་ར་ཚད་མེད་བྱེད་བཞིན་ཡོད།
དེར་བལྟས་ན་མི་འགྲིག་ཅིང་འདིར་བལྟས་ན་མི་ལེགས་པར་འདོད།
ཁོ་ཚོར་དྲིན་གཟོ་བའི་འདུན་པ་ཞིག་ཡོད་མ་མྱོང་།
དེང་རབས་ཀྱི་མི་དར་མའི་ཁྲོད་ན། རྒྱལ་ཁབ་ཀྱིས་གསོ་སྐྱོང་
བྱས་པ་དང་སྦྱིན་བདག་གིས་རོགས་སྐྱོར་བྱས་པའི་མི་དག་ཡོད་
མོད་ཀྱང་། ཁོ་ཚོས་རང་ཉིད་ཀྱི་ཁྱད་ཡོན་མ་བཏོན་ཅིང་སྤྱི་ཚོགས་ལ་
104

གྷར་སེ་ཡཱ་ལ་སྤྲིངས་པའི་འཕྲིན།
བྱས་རྗེས་ཀྱང་མ་བཞག ཁོ་ཚོ་དངོས་ཡོད་ལ་ཡིད་མི་ཚིམ་ས་མང་བོ་
ཞིག་ཡོད་པས། མི་གཞན་གྱིས་ཁོར་ངོ་གནོང་དགོས་པའི་བྱ་བ་ཞིག་
བསྒྲུབས་ཟིན་པ་དང་འདྲ་བར་ཁོ་རབ་ཏུ་འཁྲུག་ནས་བསྡད་ཡོད། དེའི་
ཕྱིར།ཁོ་ཚོ་ཁྱིམ་ཚང་གི་ནང་ནས་ཁྱིམ་བདག་ཡ་རབས་ཤིག་ཏུ་འགྱུར་
དཀའ་ཞིང་། སྤྱི་ཚོགས་ཁྲོད་དུ་མིང་དོན་མཚུངས་པའི་ལས་བཟོ་བ་
ཞིག་ཏུའང་འགྱུར་དཀའ་འོ།།
ལུ་གུས་པུས་མོ་བཙུགས་ནས་ནུ་མ་ནུ་བ་དང་ཁྭ་ཏར་དྲིན་ལན
འཇལ་རྒྱུའི་བསམ་པ་ཡོད་པ་ལྟར།སྲོག་ཆགས་ལ་དྲིན་གཟོའི་བསམ་པ
ཡོད་ན། བྱ་དངོས་ཡོད་དགུའི་བླ་སྲོག་ལྟ་བུའི་འུ་ཚོ་མིའི་རིགས་བཤད་
ག་ལ་དགོས། འུ་ཚོ་ཁྱིམ་ཚང་ནས་སློབ་གྲྭ་དང་། སློབ་གྲྭ་ནས་སྤྱི་ཚོགས་
ཐོག་ཏུ་ཡོང་ཞིང་། གལ་ཆེ་བ་ནི་འུ་ཚོར་དྲིན་གཟོ་བའི་བསམ་པ་ཡོད་
དགོས། འུ་ཚོས་སློབ་མར་ཁྲིད་སྟོན་བྱས་ན། ཆུང་དུས་ནས་ཁོར “ངུ་བྲོ་
བའི་ལས་ཤིག་མ་ལས་ན། དགོད་བྲོ་བའི་ཟས་ཤིག་མི་རེག ” ཅེས་པའི་
གཏམ་དཔེ་བཤད་པའི་དམིགས་ཡུལ་ནི་ཁོས་དྲིན་ཚོར་བའི་ཆེད་ཡིན།
དྲིན་གཟོ་ནི་སྤྱི་ཚོགས་ཁྲོད་ཀྱི་ཡོངས་ཁྱབ་ཀྱི་ཀུན་སྤྱོད་ཅིག་ཏུ་
གྱུར་ཡོད། འོན་ཀྱང་། མི་རྣམས་ཀྱིས་རྒྱུས་མེད་ཀྱི་མི་ཞིག་གི་རོགས་
རམ་ལ་བཀའ་དྲིན་ཆེན་པོ་ཞུ་ཞིང་། མི་འབྲལ་མཉམ་གནས་སུ་ཡོད་
པའི་སྦྱིན་བདག་གི་བཀའ་དྲིན་ཡོད་ཚད་སྣང་མེད་དུ་འཇོག་པ་དང་
ཡོད་ཚད་འོས་ཤིང་འཚམ་པ་ཞིག་ཏུ་བརྩི། འདི་ཡོད་ཚད་ཚོང་ལས་ཀྱི་
105

བོད་འགྱུར་རིག་གནས་དཔེ་ཚོགས།
བརྗེ་རེས་འབྲེལ་བ་འབའ་ཞིག་ཏུ་ལྟ་བ་རེད། འདི་ནི་སྤྱི་གཉེར་ཁང་གི་
ལས་བཟོ་བ་དང་སྦྱིན་བདག་བར་འབྲེལ་བ་ཛ་དྲག་ཏུ་འགྱུར་རྐྱེན་གྱི་
ལས་ཤིག་ཡིན་ནོ།།
བདེན་དེ། གླ་བདག་དང་གླ་བ་གཉིས་ནི་གན་རྒྱའི་འབྲེལ་བ་ཞིག་
ཡིན་མོད། ཡིན་ནའང་། འདི་འདྲའི་གན་རྒྱའི་འབྲེལ་བའི་རྒྱབ་ཕྱོགས་
ན་སྙིང་རྗེ་དང་དྲིན་གཟོའི་ཆ་ཉུང་ཙམ་ཡང་མེད་དམ། སྦྱིན་བདག་དང་
ལས་བཟོ་བའི་བར་ཕན་ཚུན་གྱི་འབྲེལ་བ་ཙམ་མ་ཡིན་པར། ཚོང་
ལས་ཀྱི་ཕྱོགས་ནས་བལྟས་ན་མཉམ་ལས་མཉམ་རྒྱལ་གྱི་འབྲེལ་བ་
ཞིག་ཀྱང་ཡོད་སྲིད་ལ། བརྩེ་དུང་གི་ཕྱོགས་ནས་བལྟས་ན་གཉེན་ཉེའི་
འབྲེལ་བ་དང་མཛའ་མཐུན་གྱི་འབྲེལ་བའང་ཡོད་སྲིད།
ཁྱོད་ཀྱིས་སྔོན་ཆད་རང་གི་དཔོན་པོར་ཡི་གེ་ཞིག་བྲིས་ནས་ཁོར་
ཁྱོད་རང་ལས་ཀ་འདིར་ཇི་འདྲ་ཞིག་དགའ་བ་དང་ལས་ཀའི་ཁྲོད་ནས་
ཐོབ་པའི་གོ་སྐབས་ལ་བཀའ་དྲིན་ཇི་འདྲ་ཞིག་ཆེ་ཚུལ་བཤད་འདོད་
སྐྱེ་མྱོང་ངམ། བློ་རིག་གསར་བས་ཕྱུག་པའི་བཀའ་དྲིན་ཞུ་ཚུལ་འདིས།
ཁོར་ཁྱོད་ལ་དོ་སྣང་བྱེད་དུ་འཇུག་སྲིད་ཅིང་། ཁྱོད་ཀྱི་ལས་གནས་ཀྱང་
མཐོ་རུ་གཏོང་སྲིད། དྲིན་གཟོ་ལ་འགོས་པའི་རང་བཞིན་ལྡན་པས།
སྦྱིན་བདག་གིས་ཀྱང་དེ་ལུགས་ཀྱི་བཀའ་དྲིན་ཞུ་ཚུལ་ལ་བརྟེན་ནས་
ཁྱོད་ཀྱིས་ཞབས་ཕྱི་སྒྲུབ་པར་དྲིན་གཟོ་ངེས།
ཁྱོད་ཀྱི་མཐའ་འཁོར་གྱི་མི་སྟེ་ཁྱོད་ཀྱི་སྦྱིན་བདག་དང་ལས་
106

གྷར་སེ་ཡཱ་ལ་སྤྲིངས་པའི་འཕྲིན།
གྲོགས་ཀྱིས་ཁྱོད་ལ་རྒྱུས་ཡོད་ཅིང་རྒྱབ་སྐྱོར་ཡང་གནང་བས། ཁོ་ཚོར་
བཀའ་དྲིན་ཞུ་རྒྱུ་མ་བརྗེད། སྐད་གསང་མཐོན་པོས་ཁོ་ཚོར་བཀའ་
དྲིན་ཞུས་ནས། ཁྱོད་ཀྱིས་ཁོང་ཚོའི་ཡིད་རྟོན་དང་རོགས་རམ་ལ་
བཀའ་དྲིན་ཞུ་བཞིན་ཡོད་པ་ཧ་གོ་རུ་ཆུགས། ཁྱོད་ཀྱིས་གཟབ་ནན་
བྱོས། བཀའ་དྲིན་ཆེ་ཟེར་བའི་ཚིག་འདི་ངེས་པར་དུ་བཤད་དགོས་
པར་མ་ཟད། ད་དུང་རྒྱུན་དུ་བཤད་དགོས། དེ་ལྟར་བྱས་ན་ད་གཟོད་སྤྱི་
གཉེར་ཁང་གི་རྡོག་རྩ་གཅིག་ཏུ་བསྒྲིལ་ཐུབ།
ཇི་སྲིད་བར་དུ་དྲིན་གཟོ་མཁོ་ལ། འགྲེམ་འཚོང་བར་སྐུ་མགྲོན་
གྱི་ཁས་ལེན་མ་ཐོབ་དུས། སྐུ་མགྲོན་གྱིས་རང་ཉིད་ཀྱི་གསལ་བཤད་
ལ་སུན་སྣང་མེད་པའི་སྒོ་ནས་ཉན་ཚར་པར་བཀའ་དྲིན་ཞུ་དགོས་
ཤིང་། འདི་ལྟར་བྱས་ན་ཐེངས་རྗེས་མར་ཡང་བསྐྱར་ཕེབས་པའི་གོ་
སྐབས་ཡོད་སྲིད། སྦྱིན་བདག་གིས་ཁྱོད་ལ་སྐྱོན་བརྗོད་བྱེད་དུས། ཁྱོད་
ཀྱིས་ཁོས་བསླབ་བྱ་རེ་རེ་གནང་བར་བཀའ་དྲིན་ཞུ་དགོས། དྲིན་གཟོ་
ཡིས་སྐར་གང་ཡང་མི་བརླག་པར་མ་དངུལ་འབོལ་ཆེན་ཞིག་ཐོབ་
ཡོང་བས། མ་འོངས་པར་ཕན་ཆེན་པོ་ཐོགས་ངེས།
དོན་དངོས་ཀྱི་དྲིན་གཟོ་ནི་ཟོལ་མེད་ཅིག་དང་། སེམས་གཏིང་
ནས་བྱུང་བའི་བཀའ་དྲིན་གྱི་བསམ་པ་ཞིག་ཡིན་དགོས་པ་ལས།
དམིགས་ཡུལ་ག་གེ་མོ་ཤིག་གི་ཆེད་དུ་ཕ་རོལ་པོར་ངོ་དགའ་བྱས་ནས་
ཐོན་པའི་མི་དྲན་དྲན་མདོག་ཅིག་མིན། ངོ་དགའ་སྤྲེལ་ལད་དང་མི་
107

བོད་འགྱུར་རིག་གནས་དཔེ་ཚོགས།
མཚུངས་བར་དྲིན་གཟོ་ནི་རང་བྱུང་གི་བརྩེ་དུང་མཚོན་བྱེད་ཅིག་ཡིན་
ལ༑ དྲིན་ལན་འཇལ་བར་རེ་སྙེག་མི་བྱེད། མི་ལ་ལས་ནང་སེམས་སུ་
རང་གི་སྦྱིན་བདག་ལ་བཀའ་དྲིན་ཞུ་བཞིན་ཡོད་ནའང་། ཁུངས་མེད་
གཏམ་འཆལ་ལ་སྐྲག་པས། དྲིན་དྲན་པའི་བསམ་པ་དེ་ནང་སེམས་
སུ་གསང་བ་རེད། ད་དུང་རང་ཉིད་ཉེས་མེད་ཡིན་པ་ཕྱིར་མངོན་ཆེད་
སྦྱིན་བདག་ལ་རྒྱང་འགྱེད་ཀྱིན་ཡོད་པ་རེད། འདི་འདྲའི་བསམ་བློ་ནི་
ཅི་འདྲའི་བྱིས་བློ་དགོད་བྲོ་བ་ཞིག་རེད་ཨང་། གལ་ཏེ་འུ་ཚོས་སེམས་
གཏིང་ནས་སྦྱིན་བདག་གིས་སེམས་ཤུགས་ཡོད་ཚད་བཏོན་ནས་
ལས་དོན་བསྒྲུབས་པས། སྤྱི་གཉེར་ཁང་ལ་དེ་རིང་གི་འཕེལ་རྒྱས་འདི་
ལྟ་བུ་ཡོད་པ་དང་། ནན་ཏན་ངང་བསླབ་བྱ་བཏང་བས་འུ་ཚོར་དེ་རིང་
གི་ཡར་ཐོན་དང་འགན་འཁུར་ཡོད་པ་ཧ་གོ་ན། འུ་ཚོས་ཁུངས་མེད་
འཆལ་གཏམ་ལ་དོ་སྣང་བྱེད་ག་ལ་དགོས།
དྲིན་གཟོ་དེས་སྤྱི་གཉེར་ཁང་དང་སྦྱིན་བདག་ལ་ཕན་ཐོགས་པ་
ཙམ་མ་ཡིན་པར། མི་སྒེར་ལ་མཚོན་ནས་བཤད་ནའང་། དྲིན་གཟོ་
འདི་འབྱོར་ཕྱུག་ལྡན་པའི་མི་ཚེ་ཞིག་ཡིན་ཞིང་། ཚོར་བ་ཟབ་མོ་ཞིག་
ཀྱང་ཡིན། དེས་མི་སྒེར་གྱི་ཡིད་དབང་འཕྲོག་ཤུགས་མཐོ་རུ་གཏོང་
ནུས་ལ། ངོ་མཚར་བའི་ནུས་ཤུགས་ཀྱི་སྒོ་མོ་ཕྱེ་ནས་མཐའ་མེད་ཀྱི་
རིག་ནུས་སྔོག་འདོན་བྱེད་ནུས། མི་གཞན་གྱི་དགའ་བསུ་ཐོབ་སའི་
ཁྱད་ཆོས་དང་འདྲ་བར། དྲིན་གཟོ་ཡང་གོམས་གཤིས་དང་རྣམ་འགྱུར་
108

གྷར་སེ་ཡཱ་ལ་སྤྲིངས་པའི་འཕྲིན།
ཞིག་ཡིན།
དྲིན་གཟོ་དང་སྙིང་རྗེ་ནི་ཉེ་བོ་ཡིན་ཞིང་། ནམ་རྒྱུན་དྲིན་གཟོའི་
སེམས་ཁམས་ཕྱུག་ན། ཁྱོད་རང་ཁེངས་ཆུང་གཤིས་འཇམ་དང་བཀུར་
འོས་པ། ཡ་རབས་ཅན་ཞིག་ཏུ་འགྱུར་ཡོང་། ཉིན་རེར་དུས་ཚོད་སྐར་
མ་འགའ་བཀོལ་ནས་རང་ཉིད་སྤྱི་གཉེར་ཁང་གི་ཚོགས་མི་ཞིག་ཏུ་
གྱུར་བ་དང་། འདི་འདྲའི་སྦྱིན་བདག་ཞིག་ལ་འཕྲད་པར་དྲིན་དྲན་ན།
ཁྱོད་གནད་དོན་ཇི་འདྲའི་ངན་པ་ཞིག་ལ་འཕྲད་ཀྱང་དོན་དག་ཡོད
ཚད་བལྟོས་བཅས་ཀྱི་རྣམ་པ་ཁོ་ན་ཙམ་ཞིག་ཡིན།
“ཁྱེད་ལ་བཀའ་དྲིན་ཆེ། ངས་ཁྱེད་ལ་བཀའ་དྲིན་ཆེ་ཞུ།” ཞེས་
པའི་སྐད་ཆ་འདི་དག་ནམ་རྒྱུན་བཤད་དགོས། ཁྱོད་ཀྱིས་ཐུན་མིན་
གྱི་ཐབས་ཤེས་ཀྱིས་དྲིན་གཟོའི་བསམ་པ་མཚོན་དང་། སྤྱི་གཉེར་ཁང་
དང་སྦྱིན་བདག་གི་ཆེད་དུ་རང་གི་དུས་ཚོད་དང་སེམས་ཤུགས་བཀོལ་
ནས་འབད་བརྩོན་ངང་ལས་དོན་བསྒྲུབས་ན། དངོས་པོའི་ལེགས་སྐྱེས་
ལས་ཀྱང་རིན་ཐང་ཆེའོ།།
ཁྱོད་ཀྱི་འབད་བརྩོན་དང་དྲིན་གཟོར་དེར་མཐུན་གྱི་ཁས་ལེན་མ་
ཐོབ་པའི་དུས་སུ། ཁྱོད་ཀྱིས་ལས་ཀ་གཞན་ཞིག་འཚོལ་བར་གྲ་སྒྲིག་
བྱེད་བཞིན་པའི་དུས་སུ་སེམས་སུ་དྲིན་དྲན་དགོས། ལས་དོན་རེ་རེ་
དང་སྦྱིན་བདག་རེ་རེ་བཟང་ཀུན་འཛོམས་པ་ཞིག་མ་ཡིན་ལ། ལས་
ཁུར་དགོངས་ཞུའི་སྔོན་ལ་རང་ཉིད་ཀྱིས་བསྒྲུབས་མྱོང་བའི་ལས་ཀ
109

བོད་འགྱུར་རིག་གནས་དཔེ་ཚོགས།
རེ་རེར་བསམ་བློ་ཞིབ་ཚགས་ཤིག་བཏང་ན། མ་མཐའ་ཡང་རིན་ཐང་
ལྡན་པའི་ཉམས་མྱོང་དང་ཐོན་ཁུངས་རེ་གནས་ཡོད་པས། ཕམ་ཁའི་
ཡིད་ཆད་དང་མི་སྒེར་འཚར་ལོངས་བྱུང་བའི་སྤྲོ་བ།སྦྱིན་བདག་བཙན་
པོ་ཞིག ལས་གྲོགས་མཐུན་པོ་ཞིག བཀའ་དྲིན་ཞུ་འོས་པའི་སྐུ་
མགྲོན་སོགས་འདི་ཡོད་ཚད་མི་ཚེའི་ཁྲོད་དུ་སློབ་སྦྱོང་བྱ་དགོས་པའི་
ཉམས་མྱོང་ཡིན། གལ་ཏེ་ཁྱོད་ཀྱིས་ཉིན་རེར་དྲིན་དྲན་པའི་བསམ་པ་
བཟུང་ནས་ལས་དོན་བསྒྲུབས་ན། ལས་དོན་སྒྲུབ་དུས་སེམས་ཁམས་
རང་བཞིན་གྱིས་སྤྲོ་སྐྱིད་དང་ཧུར་བརྩོན་གྱིས་ཕྱུག་སྲིད།

སྦྱིན་བདག་གི་བསམ་པ་བཟུང་ནས་སྤྱི་གཉེར་
ཁང་གི་ལས་དོན་སྒྲུབས།
མི་མང་ཆེ་བས་ངེས་པར་དུ་སྤྱི་ཚོགས་སྟེང་གི་ལས་ཁུངས་ཤིག་གི་
ནང་དུ་རང་ཉིད་ཀྱི་ལས་དོན་ལ་རྨང་གཞི་གདིང་དགོས་ལ། ཁྱོད་ལས་
ཁུངས་ག་གེ་མོ་ཞིག་གི་ཁུངས་མི་ཞིག་ཡིན་ན། ཁག་འཇོག་ས་ཚང་
མ་དོར་ཏེ་རང་ཉིད་ཀྱི་དྲང་བདེན་དང་འགན་འཁྲི་ཡོད་ཚད་དེའི་སྟེང་
དུ་བཀོལ་དགོས། གཅིག་དར་ཀུན་དར་དང་གཅིག་ཉམས་ཀུན་ཉམས་
ཟེར་བ་ལྟར། ལུས་སེམས་ཡོངས་རྫོགས་སྤྱི་གཉེར་ཁང་ལ་འབུལ་ཞིང་
རང་འགན་གཙང་སྒྲུབ་བྱས་ནས། ཕྱོགས་ཡོངས་ནས་སྤྱི་གཉེར་ཁང་
ལ་བསམ་བློ་གཏང་དགོས། མ་དངུལ་གཏོང་མཁན་གྱི་ཉེན་ཁ་ཁུར་
བའི་སྤོབས་པར་བརྩི་འཇོག་ཡིད་སྨོན་དང་དོ་དམ་པའི་གནོན་ཤུགས་
ལ་རྒྱུས་ཡོད་ན། སྦྱིན་བདག་གང་ཞིག་ཡིན་རུང་ཁྱོད་ཉིད་སྤྱི་གཉེར་
ཁང་གི་ཀ་བ་ལྟ་བུར་བརྩི་སྲིད།
སྔོན་ཆད་མི་ཞིག་གིས “མི་ཞིག་ཡིན་ན་ཚེ་གང་བོར་ལས་ཀ་
གཉིས་དུས་མཉམ་དུ་བསྒྲུབ་དགོས་ཏེ།གཅིག་ནི་མིག་སྔར་སྒྲུབ་བཞིན་
111

བོད་འགྱུར་རིག་གནས་དཔེ་ཚོགས།
པའི་ལས་ཀ་དང་། ཅིག་ཤོས་ནི་རང་ཉིད་ཀྱིས་དོན་དངོས་སུ་བསྒྲུབ་
འདོད་པའི་བྱ་བའོ།། གལ་ཏེ་ཁྱོད་ཀྱིས་བསྒྲུབ་འདོད་པའི་ལས་ཀ་སྒྲུབ་
པ་ཇི་བཞིན་ནན་ཏན་གྱིས་བསྒྲུབ་དགོས་པའི་བྱ་བ་དེ་བསྒྲུབས་ན།
ཁྱོད་ཀྱིས་རྒྱལ་ཁ་ལེན་ཤ་སྟག་ཡིན། རྒྱུ་མཚན་ནི་ཁྱོད་ཀྱིས་མ་འོངས་
པར་གྲ་སྒྲིག་བྱེད་བཞིན་ཡོད་པ་དང་། མིག་སྔར་གྱི་ལས་གནས་ལས་
བརྒལ་བའི་གོ་གནས་སམ། སྦྱིན་བདག་གི་སྦྱིན་བདག་དུ་འགྱུར་
བའི་ཐབས་ལམ་ལ་སློབ་སྦྱོང་འདང་ཚད་ཅིག་བྱེད་བཞིན་ཡོད་ལ། གོ་
སྐབས་ཡོད་དུས་གྲ་སྒྲིག་ཡོད་པས་སོ།།” ཞེས་བཤད་མྱོང་།
ཁྱོད་ལས་ཀ་ཞིག་ལ་བྱང་ཆ་ལྡན་པར་གྱུར་དུས། བྱས་རྗེས་གཅིག་
གི་ཐོག་ཏུ་མགོ་འཁོར་ནས་མ་འདུག མ་འོངས་པར་བསམ་བློ་ཐོངས།
ད་ལྟ་སྒྲུབ་བཞིན་པའི་ལས་ཀར་གོང་དུ་སྤེལ་སའི་གནས་ཡོད་མེད་ལ་
བསམ་བློ་ཐོངས་དང་། འདི་དག་གིས་ཁྱོད་ཀྱི་མ་འོངས་པར་ཡར་ཐོན་
བསྐྲུན་སྲིད། འདི་ནི་སྦྱིན་བདག་གིས་བསམ་བློ་གཏང་དགོས་ས་ཡིན་
ནའང་། ཁྱོད་ཀྱིས་བསམ་བློ་བཏང་ན་ཁྱོད་ཀྱིས་སྦྱིན་བདག་གི་གོ་
གནས་ཕྱོགས་སུ་གོམ་པ་སྤོ་བཞིན་པ་གསལ་བཤད་བྱེད་ཐུབ།
གལ་ཏེ་ཁྱོད་སྦྱིན་བདག་ཡིན་ན། རང་ཉིད་ཀྱིས་དེ་རིང་བསྒྲུབས་
པའི་ལས་དེས་ཁྱོད་ཀྱི་ཡིད་ཚིམས་སམ། གཞན་གྱིས་ཁྱོད་ལ་བཟུང་
བའི་ལྟ་ཚུལ་གལ་མི་ཆེ་སྟེ། དངོས་གནས་གལ་ཆེ་བ་ནི་ཁྱོད་ཀྱིས་རང་
ཉིད་ལ་བཟུང་བའི་ལྟ་བའོ།། ཉིན་གཅིག་གི་ལས་ཀར་ཕྱིར་འདང་ཞིག་

གྷར་སེ་ཡཱ་ལ་སྤྲིངས་པའི་འཕྲིན།
རྒྱོབ་དང་། རང་གིས་རང་ལ “ངས་ནུས་ཤུགས་དང་བློ་གྲོས་ཡོད་ཚད་
བཏོན་ཡོད་དམ།” ཞེས་དྲིས་དང་།
གལ་ཏེ་ཁྱོད་སྦྱིན་བདག་ཡིན་ན། ལས་བཟོ་བ་ཚོ་རང་ཉིད་དང་
འདྲ་བར། སྤྱི་གཉེར་ཁང་རང་ཉིད་ཀྱི་ལས་ཀར་བལྟས་ནས། སྔར་ལས་
འབད་བརྩོན་དང་སྙིང་རུས་བསྐྱེད་ཅིང་། ཧུར་བརྩོན་རང་འགུལ་བྱས་
ན་འདོད་རྒྱུ་རེད། དེའི་ཕྱིར། སྦྱིན་བདག་གིས་ཁྱོད་ལ་འདི་འདྲའི་རེ་
འདུན་བཏོན་དུས།ཁྱོད་ཀྱིས་དང་དུ་ལེན་རོགས་ཞུ།
སྦྱིན་བདག་གི་བསམ་ཚུལ་ལྟར་སྤྱི་གཉེར་ཁང་ལ་གདོང་གཏད་ན།
ཁྱོད་ཡིད་རྟོན་རུང་ཞིང་སྦྱིན་བདག་གིས་བཀོལ་འདོད་ལ། སྦྱིན་བདག་
གི་ལས་རོགས་འཇོན་པོ་ཞིག་ཏུ་འགྱུར་ངེས། དེ་ལས་གལ་ཆེ་བ་ཞིག་
ནི་ཁྱོད་ཀྱིས་རང་ཉིད་ཀྱི་ནུས་ཤུགས་ཡོད་རྒུ་བཏོན་ཅིང་། རང་གིས་
གཏན་འཁེལ་བྱས་པའི་དམིགས་ཡུལ་དེ་འགྲུབ་པ་གསལ་བོར་རྟོགས་
པས།ཁྱོད་བློ་བདེའི་ངང་གཉིད་ཐུབ་པ་རེད།
ཁེ་ལས་རང་ཉིད་ལ་དབང་བར་འདོད་པ་དང་རང་འགན་གཙང་
སྒྲུབ་ཀྱིས་ལས་ཀ་ལེགས་པོར་སྒྲུབ་མཁན་ཞིག་ཡིན་ན། ནམ་ཉི་མ་
ཞིག་ལ་རང་ཉིད་ལ་དབང་བའི་ལས་ཀ་ཞིག་ཡོད་སྲིད། དོ་དམ་ལམ་
ལུགས་ཆ་ཚང་བའི་སྤྱི་གཉེར་ཁང་མང་བོ་ཞིག་གིས། ལས་བཟོ་བ་
རྣམས་སྤྱི་གཉེར་ཁང་གི་མ་རྐང་འཇོག་མཁན་དུ་འགྱུར་བར་གོ་
སྐབས་བསྐྲུན་གྱིན་ཡོད་ལ། དེ་ལྟར་བྱེད་པའི་རྒྱུ་མཚན་ཡང་ལས་བཟོ་

བོད་འགྱུར་རིག་གནས་དཔེ་ཚོགས།
བ་ཁེ་ལས་ཀྱི་བདག་པོར་གྱུར་དུས། ཁོ་ཚོར་གཞུང་དྲང་དང་གསར་
གཏོད་ཀྱི་ནུས་པ་སྔར་ལས་ལྡན་སྲིད་ཅིང་། ལས་ཀར་ལྷག་ཏུ་འབད་
བརྩོན་བྱེད་སྲིད། ནམ་ཡང་འགྱུར་དུ་མེད་པའི་གནས་ལུགས་ཤིག་
ཡོད་ལ། དེ་ནི “ཁྱོད་ཀྱིས་སྦྱིན་བདག་ལྟར་བསམ་བློ་བཏང་དུས། ཁྱོད་
སྦྱིན་བདག་ཞིག་ཏུ་གྱུར།” ཅེས་པ་དེ་རེད།
སྦྱིན་བདག་གི་བསམ་ཚུལ་ལྟར་སྤྱི་གཉེར་ཁང་ལ་གདོང་
གཏད་དེ། སྤྱི་གཉེར་ཁང་གི་དངུལ་ལོ་གྲོན་ཆུང་བྱས་ན། སྤྱི་གཉེར་ཁང་
གིས་ཀྱང་ཁྱོད་ལ་དེ་མཚུངས་ཀྱི་གླ་ཆ་སྤྲད་ཡོང་། གཟེངས་རྟགས་དེ་
དེ་རིང་དང་གཟའ་འཁོར་རྗེས་མའམ་སང་ལོར་མི་སྤྲོད་ཀྱང་སྲིད་མོད།
མཚོན་སྟངས་མི་འདྲ་བའི་སྒོ་ནས་ནམ་ཉི་མ་ཞིག་ལ་སྤྲད་ཡོང་ངོ༌།།
ཁྱོད་ལ་སྤྱི་གཉེར་ཁང་གི་མ་རྩ་རང་ཉིད་ཀྱི་མ་རྩ་ལྟར་གཅེས་སྐྱོང་བྱེད་
པ་གོམས་གཤིས་སུ་ཆགས་དུས། ཁྱོད་ཀྱི་སྦྱིན་བདག་དང་ལས་གྲོགས་
ཚོས་འདི་ཡོད་ཚད་མིག་གིས་འཚོས་ཡོད། ཨ་རིའི་རང་དབང་ཁེ་ལས་
ཀྱི་སྒྲིག་སྲོལ་དེ་མི་རེ་རེའི་ཐོབ་པ་དང་ངལ་རྩོལ་ནི་ཡ་དོའི་བསྡུར་ཚད་
ཅིག་ཡིན་པའི་སྔོན་འགྲོའི་ཆ་རྐྱེན་རིགས་ཤིག་གི་སྟེང་དུ་བཙུགས་
ཡོད།
འོན་ཀྱང་། དེ་རིང་གི་ཛ་དྲག་ཆེ་ཞིང་འགྲན་རྩོད་ཆེ་བའི་དཔལ་
འབྱོར་གྱི་ཁོར་ཡུག་འདིའི་ཁྲོད་དུ། ཁྱོད་ལ་རང་ཉིད་ཀྱི་བཏང་བ་དང་
ཐོབ་པའི་ཁས་ལེན་དང་གླ་ཆའི་བར་ཡ་མི་དོ་བའི་ཚོར་བ་ཟབ་མོ་
114

གྷར་སེ་ཡཱ་ལ་སྤྲིངས་པའི་འཕྲིན།
ཞིག་སྐྱེ་སྲིད། ཐེངས་རྗེས་མར། ཁྱོད་ལ་རང་གིས་ལས་ཀ་ཚད་ལས་
བརྒལ་བ་བསྒྲུབས་ཀྱང་ཡིད་ཚིམས་བྱེད་ཀྱི་ཟླ་ཕོགས་དང་གོང་རིམ་
གྱི་རྩིས་མཐོང་མ་ཐོབ་པར་འདོད་དུས། རང་ཉིད་ལ “ཁྱོད་ཀྱིས་རང་
ཉིད་ཀྱི་སྤྱི་གཉེར་ཁང་དུ་ལས་ཀ་སྒྲུབ་བཞིན་ཡོད་པས། ཁྱོད་ཀྱི་ཐོན་
རྫས་ཁྱོད་རང་ཉིད་རེད།” ཅེས་དྲན་གསོ་བྱེད་རྒྱུ་མ་བརྗེད།
གལ་ཏེ་ཁྱོད་སྦྱིན་བདག་ཡིན་ན། ཁྱོད་ནི་རང་ཉིད་ཀྱིས་བཀོལ་
འདོད་པའི་ལས་བཟོ་བའི་རིགས་རེད་དམ་ཞེས་བསམ་བློ་ཐོངས་དང་།
ཁྱོད་ཀྱིས་གནད་དོན་ཞིག་གི་ཐོག་ནས་གདམ་གསེས་བྱེད་པའམ་ཞེ་
མེར་དགོས་པའི་ལས་ཀ་ཞིག་ལ་གཡོལ་བར་བསམ་བློ་གཏོང་བཞིན་
པའི་སྐབས་དེར། རང་ཉིད་ལ “གལ་ཏེ་འདི་ངའི་སྤྱི་གཉེར་ཁང་ཡིན་
ན༑ ངས་ཐག་ཇི་ལྟར་གཅོད་དམ།” ཞེས་དྲིས་དང་། ཁྱོད་ཀྱི་བྱ་སྤྱོད་
དེ་ཉེ་འགྲམ་གྱི་ལས་བཟོ་བ་ཚོའི་སྤྱོད་ཚུལ་དང་ཨ་ན་མ་ན་ཡིན་ན།
ཁྱོད་ལ་དེ་ལས་གལ་ཆེ་བའི་དོན་དག་ཐག་གཅོད་པའི་ནུས་པ་ལྡན་ལ།
ཁྱོད་མགྱོགས་མྱུར་ངང་སྦྱིན་བདག་ཏུ་འགྱུར་འགྲོ།

བློ་དཀར་བ་ནི་བློ་གྲོས་ལས་ཀྱང་རྩ་ཆེ།
གལ་ཏེ་ཤེས་ཡོན་དང་སྙིང་རུས་གསེར་དང་འདྲ་བར་རིན་ཐང་ཆེ་
ཟེར་ན། ད་དུང་དེ་ལས་རིན་ཐང་ཆེ་བའི་བྱ་དངོས་ཤིག་ཡོད་ཅིང་། དེ་
ནི་བློ་དཀར་རེད། ཕྱོགས་གཅིག་ནས་བཤད་ན་སྤྱི་གཉེར་ཁང་ལ་བློ་
དཀར་ན། རང་ཉིད་ཀྱི་ལས་ཀར་བློ་དཀར་བ་ཡིན་ལ། ཐབས་ལམ་མི་
འདྲ་བའི་སྟེང་ནས་ལས་རིགས་ཤིག་ལ་བྱས་རྗེས་བཞག་པའང་ཡིན།
བློ་དཀར་བ་ནི་ལས་ཀར་རང་འགུལ་དང་འགན་འཁྲིའི་བསམ་པ་ཆེ་
བ༑ ཞིབ་ཚགས་སྒོས་ཕྱོགས་ཡོངས་ནས་སྦྱིན་བདག་དང་དཔོན་པོའི་
དགོངས་པར་ཞིབ་དཔྱོད་བྱེད་པའི་ཐོག་ནས་མངོན་ཡོད། དྲིན་གཟོ་
རྒྱུར་མི་དམིགས་པ་ནི་བློ་དཀར་གྱི་ཆེས་གལ་ཆེ་བའི་མཚོན་རྟགས་
ཤིག་ཡིན།
འོག་རིམ་གྱིས་གོང་རིམ་ལ་བློ་དཀར་ན་སྦྱིན་བདག་གི་གྲུབ་
འབྲས་ཐོབ་པའི་བསམ་པ་དང་རང་རྟོན་བསམ་པ་མཐོ་རུ་གཏོང་ནུས་
ཤིང་། སྤྱི་གཉེར་ཁང་སྔར་ལས་ཡར་རྒྱས་གོང་འཕེལ་དུ་འགྲོ་རུ་འཇུག་
ནུས། དེའི་ཕྱིར། སྦྱིན་བདག་མང་བོ་ཞིག་གིས་མི་བཀོལ་དུས། མི་དེའི་

བོད་འགྱུར་རིག་གནས་དཔེ་ཚོགས།
ནུས་ཤུགས་ལ་དཔྱད་དགོས་ལ། གཤིས་རྒྱུད་ལ་དེ་བས་ཀྱང་དཔྱད་
དགོས། གཤིས་རྒྱུད་ལས་ཆེས་གནད་འགག་ཆེ་ས་ནི་བློ་དཀར་བའི་
ཚད་ཡིན།
ད་སྐབས་ཀྱི་སྤྱི་ཚོགས་ཁྲོད་དུ། བློ་དཀར་མཁན་ཧ་ཅང་དཀོན། སྤྱི་
གཉེར་ཁང་མང་བོས་ཐོན་ཁུངས་ཆེན་པོ་བཏོན་ནས། ལས་བཟོ་བར་
ཟབ་སྦྱོང་བྱས་ནའང་། མཐར་ཁོང་ཚོས་ལས་ཀའི་ཉམས་མྱོང་ངེས་ཅན་
ཞིག་བསགས་རྗེས་འགྲོ་སྲིད། ལ་ལ་ཞིག་གིས་བརྡའང་མི་གཏོང་བར་
འགྲོ་བ་རེད། ཤུལ་དུ་བསྡད་པའི་སྤྱི་གཉེར་ཁང་གི་ལས་བཟོ་བ་ཚོས་
ཉིན་གང་བོར་སྤྱི་གཉེར་ཁང་དང་སྦྱིན་བདག་གིས་ལས་ཀའི་ཁོར་ཡུག་
ལེགས་པོ་ཞིག་བསྐྲུན་མི་ཐུབ་པར་འཁང་ར་བྱེད་ཅིང་། འགན་ཡོད་
ཚད་སྦྱིན་བདག་གི་སྟེང་དུ་འཕེན་པ་རེད། ཡིན་ནའང་། འུ་ཚོས་དོ་དམ་
ལམ་ལུགས་ལེགས་པའི་སྤྱི་གཉེར་ཁང་དུའང་ལས་སྒྱུར་གྱི་སྣང་ཚུལ་
སྔར་བཞིན་ས་ཁྱབ་རྡོ་ཁྱབ་ཡིན་པ་དང་། ལས་བཟོ་བའི་སེམས་མི་བདེ་
བའི་སྣང་ཚུལ་འདྲ་མཚུངས་གནས་པ་མཐོང་སྲིད། དེའི་ཕྱིར། འུ་ཚོས་
མིག་དབང་ལས་བཟོ་བ་རང་ཉིད་དང་དེའི་བསམ་ཚུལ་སྟེང་དུ་མི་སྤོ་
ཐབས་མེད་ཡིན། མཇུག་མཐར་གནས་ཚུལ་མང་བོ་ཞིག་གི་འོག་ནས།
ལས་སྒྱུར་སྤྱི་གཉེར་ཁང་དང་སྦྱིན་བདག་གི་འགན་མ་ཡིན་པར། མང་
ཆེ་བ་ཞིག་ལས་བཟོ་བས་རང་ཉིད་ཀྱི་དམིགས་ཡུལ་དང་ད་སྐབས་ཀྱི་
གནས་ཚུལ་ལ་རྒྱུས་ཡང་དག་ཅིག་ལོན་མེད་པ་དང་། ཁོ་ཚོས་རང་
118

གྷར་སེ་ཡཱ་ལ་སྤྲིངས་པའི་འཕྲིན།
ཉིད་ཀྱི་ནུས་ཤུགས་ལ་མཐོང་ཆེན་བྱས་པའི་དུས་མཚུངས་སུ། རང་ཉིད་
ལ་ལག་གཡུག་ཡང་ཡང་བྱེད་བཞིན་པའི་སྤྱི་གཉེར་ཁང་དག་ལ་རེ་
འདུན་ཆེན་པོ་བཅོལ་ཡོད་པ་ཚོར་ཐུབ།
དར་སྲོལ་འདི་ཚོང་ལས་ཀྱི་མངའ་ཁུངས་སུ་ཁྱབ་དུས། བློ་དཀར་
བའི་ལས་བཟོ་བ་མང་བོ་ཞིག་ལའང་ལས་སྒྱུར་གྱི་ནད་དེ་འགོས་ནས།
ལས་སྒྱུར་བའི་དམག་དཔུང་དུ་ཞུགས་ཤིང་ལས་ཀའི་ཁོར་ཡུག་ཡོངས་
རྫོགས་མུ་མཐུད་དུ་ཇེ་སྡུག་ཏུ་བཏང་བ་རེད།
བློ་དཀར་ཚད་དམའ་ཞིང་བསྟུད་མར་ལས་སྒྱུར་བྱེད་པ་དེས། ཐད་
ཀར་དུ་ཁེ་ལས་ལ་གྱོང་གུད་ཐེབས་པ་ཡིན། ཡིན་ནའང་། དེ་ལས་
གཏིང་ཟབ་པར་བལྟས་ན། ལས་བཟོ་བར་ཐེབས་པའི་གྱོང་གུད་དེ་ལས་
ཀྱང་ཟབ་བོ།། མི་སྒེར་གྱི་ཐོན་ཁུངས་ཀྱི་གསོག་འཇོག་ཡིན་ཡང་ཆོག་
ལ༑ “རི་བོ་འདིའི་ཐོག་ནས་རི་བོ་གན་ལ་གཟིགས་པའི” གོམས་
གཤིས་ཡིན་ཡང་ཆོགའདི་ཚང་མས་ལས་བཟོ་བའི་རིན་ཐང་ཇེ་དམའ་
རུ་གཏོང་འགྲོ། མི་འདི་དག་གིས་རང་ཉིད་ཀྱི་ནང་སེམས་ཀྱི་དགོས་
མཁོར་ནན་ཏན་གྱིས་བསམ་བློ་བཏང་མེད་ལ། རང་ཉིད་ཀྱིས་འབད་
བརྩོན་བྱེད་པའི་དམིགས་ཡུལ་གསལ་བོར་རྟོགས་མེད་པས། རང་གི་
འཕེལ་རྒྱས་ཀྱི་ཁ་ཕྱོགས་ཀྱང་བདམ་ཐབས་བྲལ།
མི་ཞིག་མི་ཚེའི་ཁྲོད་དུ་ལམ་འགའ་ཞིག་བརྒྱུད་རྗེས། ད་གཟོད་
རང་ཉིད་འབྱོར་འདོད་སའི་ཚད་དེར་ཐོན་ཐུབ། ལས་རིགས་ཀྱི་ཐད་
119

བོད་འགྱུར་རིག་གནས་དཔེ་ཚོགས།
ནས་ལས་རིགས་འགའ་བརྗེ་སྤོར་བྱ་དགོས། འོན་ཀྱང་། ངེས་པར་དུ་
མི་ཚེའི་འཆར་གཞིར་བརྟེན་ནས་འདི་འདྲའི་བརྗེ་སྤོར་བྱ་དགོས། མུན་
འཐོམས་ཀྱིས་ལས་བསྒྱུར་ན། སྤྱི་གཉེར་ཁང་གསར་བ་ལས་ཡོང་སྒོར་
ཁ་སྣོན་ཡོད་མོད། དེ་འདྲའི་གོམས་གཤིས་ཤིག་ཆགས་དུས། ལས་སྒྱུར་
དམིགས་ཡུལ་ཙམ་མ་ཡིན་པར། གོམས་གཤིས་ཤིག་ཏུ་འགྱུར་འགྲོ།
དངུལ་ཁང་ལས་གཉེར་བ་གྲགས་ཅན་ཁུ་ལན་སི་ལོ་ན་གཞོན་
དུས་ལས་ཀ་མང་བོ་ཞིག་བརྗེས་མྱོང་མོད། ཁོས་དུས་དང་རྣམ་པ་ཀུན་
ཏུ་དངུལ་ཁང་ཆེན་པོ་ཞིག་ལ་དོ་དམ་བྱེད་རྒྱུའི་ཕུགས་འདུན་ཞིག
སེམས་ལ་ཉར་ཡོད། ཁོ་སྔོན་ཆད་ཉོ་ཚོང་ཁང་གི་ལས་བཟོ་བ་བྱས་
མྱོང་ལ། ཤིང་ཆ་སྤྱི་གཉེར་ཁང་གི་བསྡོམས་རྩིས་པ་དང་། ཟིན་འགོད་པ།
དངུལ་ལེན་པ། ཕབ་གཅོག་རྩིས་རྒྱག་པ། ཟིན་འགོད་འགན་འཛིན་པ།
གཏོང་ལེན་པ། དངུལ་ལེན་པ་སོགས་བྱས་ཏེ། ལས་ཀ་རེ་རེར་ཚོད་ལྟ་
བྱས་རྗེས། ད་གཟོད་རང་གི་དམིགས་འདུན་ལ་ཉེ་བར་བཅར་བ་རེད།
ཁོས “མི་ཞིག་ལ་རང་གི་དམིགས་ཡུལ་ལ་སྙེག་པའི་ལམ་བུ་མི་
འདྲ་བ་མང་བོ་ཞིག་ཡོད་ཆོག གལ་ཏེ་ལས་ཁུངས་གཅིག་གི་ནང་དུ་
རང་ཉིད་ལ་མཁོ་བའི་ཤེས་རིག་ཡོད་ཚད་དང་ཉམས་མྱོང་ཡོད་ཚད་
ཐོབ་ཐུབ་ན་ཧ་ཅང་བཟང་མོད། གནས་ཚུལ་མང་ཆེ་བའི་འོག་ཏུ་ནམ་
རྒྱུན་རང་གི་ལས་ཀའི་ཁོར་ཡུག་བརྗེ་དགོས། གནས་ཚུལ་འདིའི་
རིགས་ལ་གདོང་གཏད་དུས། ངས་བསམས་ན་ཁོས་ངེས་པར་དུ་རང་
120

གྷར་སེ་ཡཱ་ལ་སྤྲིངས་པའི་འཕྲིན།
གིས་གང་ཞིག་བསྒྲུབ་འདོད་པ་ཤེས་དགོས་པ་དང་ཅིའི་ཕྱིར་འདི་ལྟར་
བསྒྲུབ་དགོས་པར་བསམ་བློ་གཏང་དགོས་པར་འདོད།”
“གལ་ཏེ་ངས་ལས་ཀ་བསྒྲུབ་པ་དེ་གཟའ་འཁོར་རེར་དངུལ་
མང་ཙམ་ཐོབ་རྒྱུ་ཙམ་གྱི་ཆེད་དུ་ཡིན་ན། ངའི་མ་འོངས་པ་ད་ལྟའི་ཆེད་
དུ་བློས་བཏང་སྲིད … ད་ལྟའི་སྤྱི་གཉེར་ཁང་དང་སྦྱིན་བདག་གིས་
ང་ལ་ཡང་བསྐྱར་ལམ་སྟོན་བྱེད་ཐབས་མེད་པས་ངས་དེ་ལྟར་ལས་ཀ་
བརྗེ་བ་ཡིན།” ཞེས་བརྗོད།
“ཨ་ཕོ་གནས་འདིར་མ་ཤོང་ནའང་།། ཨ་ཕོ་ཤོང་སའི་གནས་ཤིག་
ཡོད།།” མི་རྣམས་ཀྱིས་ལས་སྒྱུར་དུས་གྲུང་ཤ་དོད་པོ་ཡིན་ནའང་། དོན་
དངོས་སུ་ལས་ཀར་གདོང་གཏད་དུས་སུན་སྣང་སྐྱེ་བ་རེད། བསྟུད་མར་
ལས་ཀ་བརྗེ་མཁན་ཞིག་གིས་ལས་སྒྱུར་ཐེངས་མང་བོ་ཞིག་བརྒྱུད་
རྗེས། ཤེས་མེད་ཚོར་མེད་ངང་རང་ཉིད་ལ་དེ་འདྲའི་གོམས་གཤིས་ཤིག་
ཆགས་འདུག་པ་ཚོར་ཡོང་། ལས་ཀའི་ཁྲོད་དུ་དཀའ་ངལ་ལ་འཕྲད་
དུས་ལས་སྒྱུར་བྱེད་འདོད་ཅིང་། མི་དང་མིའི་བར་ལ་འགལ་བ་བྱུང་
དུས་ཀྱང་ལས་སྒྱུར་བྱེད་འདོད། ལས་ཀ་བཟང་པོ་ཞིག་མཐོང་དུས་ཀྱང་
ལས་སྒྱུར་བྱེད་འདོད། སྐབས་ལ་ལར་གང་ཡིན་འདི་ཡིན་མེད་པར་
ལས་སྒྱུར་བྱེད་འདོད་པའི་སེམས་སྐྱེ་ཡོང་། ནམ་རྒྱུན་ལས་ཀ་རྗེས་མ་
དེ་ད་གཟོད་ཆེས་ལེགས་པོ་དེ་ཡིན་པར་འདོད་ཅིང་། གནད་དོན་ཡོད་
ཚད་གནས་སྤོས་པ་ཙམ་གྱིས་ཐག་ཆོད་པར་འདོད་ཀྱིན་ཡོད། འདི་

བོད་འགྱུར་རིག་གནས་དཔེ་ཚོགས།
འདྲའི་ཚོར་བས་ནམ་རྒྱུན་མི་རྣམས་ལ་ལས་སྒྱུར་གྱི་ངར་ལངས་སུ་
འཇུག་པར་མ་ཟད། འགན་འཁྲི་གང་ཡང་མི་འཁུར་བར་འགྲོ་རྒྱུའི་
བསམ་བློ་སྐྱེ་རུ་འཇུག་པ་རེད།
ཡུན་ནས་ཡུན་དུ་རང་ཉིད་ལ་དོན་དངོས་ལ་གདོང་གཏོད་པ་དང་
ཧུར་བརྩོན་རང་འགུལ་གྱིས་དཀའ་ངལ་ཁྱད་དུ་གསོད་པའི་སྤོབས་པ་
མེད་པར། ཡིན་མདོག་ཁ་བོའི་རྒྱུ་མཚན་འགའ་རེའི་འོག་ནས་གཡོལ་
ཐབས་དང་ཕྱི་སྣུར་བྱེད་ཐབས་བྱེད་པ་རེད། རྒྱུ་མཚན་དེ་དག་ཀྱང་
རང་ཉིད་ཀྱི་དགའ་ཕྱོགས་དང་མི་མཐུན་པ་མིན་ན། སྦྱིན་བདག་གིས་
མཐོང་ཆེན་མི་བྱེད་པ་དང་ལས་དབང་གིས་བཀོད་སྒྲིག་མ་བྱས་རབས།
ཡོན་ཏན་ཡོད་ཀྱང་བཀོལ་ཡུལ་མེད་རབས། གཞན་གྱིས་མི་ཤེས་
རབས་སོགས་ཡིན། ལས་ཁུངས་གཞན་པ་ཞིག་ཏུ་སོང་རྗེས་གནད་
དོན་ཚང་མ་ཐག་གཅོད་སླ་བའི་སྟོང་བསམ་བཅངས་པ་རེད།
ད་སྐབས་ཀྱི་ན་གཞོན་ཚོའི་ལས་དོན་ལེགས་འགྲུབ་ཡོང་བར་
ཆེས་རིན་ཐང་ཆེ་བའི་བློ་དཀར་དང་ལས་བཀུར་སྙིང་སྟོབས་ཤོར་ཟིན་
པས། བློ་སེམས་རྣལ་དུ་མ་ཕབ་ཅིང་། དོན་དག་གང་ལ་བརྟག་དཔྱད་
ཟབ་མོ་བྱེད་པར་དཀའ་ངལ་ལ་འཕྲད་དུས་ཕྱི་སྣུར་བྱས་ནས། རི་བོ་
འདིའི་ཐོག་ནས་རི་བོ་གན་ལ་གཟིགས་ཤིང་། ཕུགས་འདུན་སྟོང་བ་
འཁྱེར་ཞིང་འཚོལ་སྙེག་བྱེད་འདོད་མེད་པར་གྱུར་བ་རེད། འདི་ནི་མི་
སྒེར་གྱི་སྡུག་བསྔལ་རེད་ཟེར་ཆོག་ལ། རྒྱལ་ཁབ་དང་སྤྱི་ཚོགས་ཀྱི་

གྷར་སེ་ཡཱ་ལ་སྤྲིངས་པའི་འཕྲིན།
སྡུག་བསྔལ་རེད་ཅེས་ཀྱང་ཟེར་ཆོག་གོ།

སེམས་ཁམས་ཀྱི་བྲན་གཡོག་ཏུ་མ་འགྱུར།
མི་མང་བོ་ཞིག་གིས་སྤྱི་གཉེར་ཁང་ནས་སྦྱིན་བདག་དང་དཔོན་
པོས་རང་ཉིད་ལ་བཙིར་གནོན་དང་བྲན་བཀོལ་བྱེད་བཞིན་པར་འདོད་
མོད། དོན་དངོས་སུ་དེ་ལྟར་མ་ཡིན་པར། ཁོར་བཙིར་གནོན་དང་བྲན་
བཀོལ་བྱེད་མཁན་དེ་ཁོ་རང་ཉིད་རེད། མི་འདི་དག་གིས་ཉིན་གང་
བོར་རང་ཉིད་བྲན་གཡོག་དང་འདྲ་བར་མི་རྣམས་ཀྱིས་བྲན་དུ་བཀོལ་
བཞིན་ཡོད་ཟེར་ནས་འཁང་ར་བྱས་པས། ཁོའི་ནང་སེམས་ལ་དལ་
གྱིས་མི་གཞན་ལས་ཚད་རིམ་གཅིག་གིས་དམའ་བའི་བསམ་ཚུལ་
ཞིག་ཆགས་ཏེ།དོན་དངོས་ཀྱི་བྲན་གཡོག་ཅིག་ཏུ་གྱུར་བ་རེད།
ཁྱད་འཕགས་ཀྱི་མི་གཤིས་ཤིག་གསོ་སྐྱོང་བྱ་དགོས་ལ། དེ་ལྟར་
བྱས་ན་རང་ཉིད་བྲན་གཡོག་གི་ཚད་རིམ་ལས་བརྒལ་ནུས། རང་ཉིད་
གཞན་གྱི་བྲན་གཡོག་ཡིན་པར་འཁང་ར་བྱེད་པའི་སྔོན་ལ། ཐོག་མར་
ཁྱོད་རང་ཉིད་ཀྱི་བྲན་གཡོག་ཡིན་མིན་ཞིག་ལྟོས།
རང་སྐྱོན་རང་བརྟག་དང་རང་ཉིད་ཀྱི་སེམས་པར་མཐོང་ཆེན་
བྱེད་པའི་སྤོབས་སེམས་ཡོད་དགོས། རང་ཉིད་ལ་རེ་འདུན་ལྷོད་པོ་
125

བོད་འགྱུར་རིག་གནས་དཔེ་ཚོགས།
མ་འཇོག ཁྱོད་ཀྱིས་རང་གི་ནང་སེམས་སུ་བསམ་བློ་ཐ་ཤལ་བ་དང་
འདོད་ཆགས། བསམ་མི་དགོས་པའི་གོམས་གཤིས་སམ་ཡང་ན་སྤྱོད་
ཚུལ་མང་བོ་ཞིག་སྦ་གསང་བྱས་ཡོད་པ་ཚོར་སྲིད་ལ། འདི་དག་ཁྱོད་
ཀྱི་རྒྱུན་ལྡན་གྱི་སྤྱོད་ཚུལ་ཁྲོད་དུ་ས་ཁྱབ་རྡོ་ཁྱབ་དུ་སོང་ཡོད།
སྐྱོན་ཆ་དེ་དག་ལ་བསྒྱུར་དང་། ད་ནས་བཟུང་ཁྱོད་ནི་རང་ཉིད་ཀྱི་
བྲན་གཡོག་མ་བྱེད། འདི་ལྟར་བྱས་ན་མི་སུ་ཞིག་གིས་ཀྱང་ཁྱོད་བྲན་
དུ་བཀོལ་མི་ཐུབ། རང་ཉིད་ལས་རྒྱལ་ན་ཁྱོད་ཀྱིས་གནས་བབ་ངན་
པ་ཁྱད་དུ་གསོད་ནུས་ཤིང་། དཀའ་ངལ་ཡང་ལས་སླ་མོར་ཐག་གིས་
གཅོད་ནུས་སོ།།
ཕྱུག་པོའི་བཙན་གནོན་ལ་འཁང་ར་མ་བྱེད། གལ་ཏེ་ཁྱོད་ཀྱང་
ཕྱུག་པོར་གྱུར་ན། མི་གཞན་ལ་བཙན་གནོན་མི་བྱེད་པའི་གདེང་ཚོད་
ཡོད་དམ། གཏན་གནས་ཀྱི་སྒྲིག་སྲོལ་འདྲ་མཉམ་ཡིན་པ་མ་བརྗེད། དེ་
རིང་གཞན་ལ་བཙན་གནོན་བྱེད་མཁན་གྱི་མིར། མ་འོངས་པར་གཞན་
གྱིས་བཙན་གནོན་བྱ་ངེས་ཤིང་། དམིགས་བསལ་གྱི་མི་ཞིག་གཏན་
ནས་ཡོད་མི་སྲིད། གལ་ཏེ་ཁྱོད་སྔོན་ཆད་ཕྱུག་པོ་ཞིག་ཡིན་ཞིང་། ད་
དུང་གཞན་ལ་བཙན་གནོན་བྱས་མྱོང་ན། སྒྲིག་སྲོལ་རླབས་ཆེན་འདི་
དང་བསྟུན་ནས། ད་ལྟའི་ཁྱོད་ཀྱི་དཀའ་སྡུག་གི་གནས་བབ་འདི་ནི་
རྒྱུ་འབྲས་འཁོར་བཞིན་ཡོད་པ་རེད། དུས་གཏན་གྱི་དྲང་བདེན་དང་
བྱམས་སེམས་ཡིད་ལ་ཆོངས།
126

གྷར་སེ་ཡཱ་ལ་སྤྲིངས་པའི་འཕྲིན།
རང་འདོད་དང་གུ་དོག་པའི་བསམ་བློ་རང་ལུས་ནས་དོར་བར་
འབད་བརྩོན་བྱོས། སྒེར་སེམས་མེད་ཅིང་དུས་གཏན་གྱི་བསམ་བློ་
གཏོང་ཕྱོགས་ཤིག་འཚོལ་སྙེག་བྱོས། རང་ཉིད་གནོད་འཚེ་ཕོག་ཡུལ་
ཡིན་པའི་བསམ་བློ་སྤངས་ཏེ། རང་ཉིད་ཀྱི་ནང་སེམས་ལ་རྒྱུས་ལོན་
བྱེད་པར་འབད་བརྩོན་བྱོས་དང་། ཁྱོད་ཀྱིས་རང་ཉིད་ལ་གནོད་འཚེ་
བྱེད་མཁན་དེ་དོན་དངོས་སུ་རང་ཉིད་ཡིན་པའི་ངེས་ཤེས་འཁྲུངས་
ངེས།
ཉེ་སྔོན།ང་སྤྱི་གཉེར་ཁང་ཆེན་པོ་ཞིག་གི་ལོ་ཚོགས་ཤིག་ཏུ་གདན་
དྲངས་པ་ལྟར་དེར་ཞུགས་ཤིང་གཏམ་བཤད་བྱས་པ་ཡིན། ཚོགས་ཐོག་
ཏུ་མིང་ལ་ཧྭ་ལེན་ཟེར་བའི་བགྲེས་པོ་ཞིག་ལས་འཁྱུར་ངལ་གསོ་བྱེད་
པའི་གནས་ཚུལ་ཁྱབ་བསྒྲགས་གནང་། ཐོག་མར་སྤྱི་གཉེར་ཁང་གི
འགན་འཛིན་པ་ཡར་འགྲེང་ནས་འཆར་གཞི་ཅན་གྱི་གཏམ་སྟེ། སྐུ་
ཞབས་ཧྭ་ལེན་རང་གི་སྤྱི་གཉེར་ཁང་ལ་མཚོན་ན་ཇི་འདྲའི་རིན་ཐང་
དང་བྱས་རྗེས་ལྡན་ཚུལ། ཁོ་ལས་འཁྱུར་ངལ་གསོ་བྱེད་རན་པའི་དུས་
འདིར་ང་ཚོའི་སེམས་ནི་ཇི་འདྲའི་འཕྲེང་ཚུལ་སོགས་བཤད།
དགའ་སྟོན་རྟེན་འབྲེལ་གྱི་མཇུག་རྫོགས་རྗེས། སྐུ་ཞབས་ཧྭ་ལེན་
མི་རྣམས་ཀྱིས་བརྗེད་ཟིན་པ་དང་འདྲ་ཞིང་། ཁོས་ང་ལ “ཁྱོད་ཀྱིས་
ང་ལ་དུས་ཚོད་སྐར་མ་སུམ་ཅུ་སྦྱིན་ན་ཆོག་གམ། ངས་ཁྱོད་ལ་སྐད་ཆ་
འགའ་བཤད་ན་འདོད། ཞོར་དུ་ངའི་སེམས་ཀྱི་སྡུག་བསྔལ་རྣམས་ཕྱིར་

བོད་འགྱུར་རིག་གནས་དཔེ་ཚོགས།
འདོན་འདོད།” ཅེས་བཤད།
ངས་འདི་འདྲའི་རེ་ཞུ་ཁས་མི་ལེན་ཀ་མེད་ཡིན་པས། ཁོ་འཁྲིད་
ནས་རང་ཉིད་སྡོད་སའི་མགྲོན་ཁང་དུ་ཡོང་ཞིང་། བཏུང་ཁུ་དང་བག་
ལེབ་འགའ་ཉོས་པ་ཡིན།
“ང་སྤྱི་གཉེར་ཁང་དུ་ལོ་དེ་འདྲའི་མང་བོར་བསྡད་པས། དཀའ་
སྤྱད་འབད་འབུང་ངང་བྱས་རྗེས་ཆེན་པོ་བཞག་ཡོད་ཅེས་ཟེར་ན་
མི་ཆོག་རྒྱུ་མེད། དོ་དགོང་གཟི་བརྗིད་ལྡན་པའི་སྒོ་ནས་ལས་འཁྱུར་
ངལ་གསོ་བྱས། འདི་ངོ་མ་རྗེས་དྲན་བྱེད་རིན་ཡོད་པའི་ཉིན་མོ་ཞིག་
ཡིན།” ཞེས་བཤད། ངས་ཁ་བརྡའི་མགོ་བཟུང་མོད། ཡིན་ནའང་། སྐུ་
ཞབས་ཧྭ་ལེན་གྱིས “དེ་རིང་ང་གཏན་ནས་མི་སྐྱིད་པས། ངས་ངོ་མ་ཇི་
ལྟར་བཤད་དགོས་མི་ཤེས། འདི་ནི་ང་ལ་མཚོན་ན་ཚེ་གང་བོར་ཆེས་
ཡིད་སེམས་སྐྱོ་བའི་མཚན་མོ་ཞིག་ཡིན།” ཞེས་བཤད།
ངས་ཁོའི་སྐད་ཆ་དེ་ཐོས་རྗེས་ཧ་ཅང་ཡ་མཚར་སྐྱེས་ཡོད་ཁུལ་
གྱིས “ཅིའི་ཕྱིར།” ཅེས་དྲིས་པ་ཡིན། དོན་དངོས་སུ་ང་ལ་དེ་བསམ་
ཡུལ་ལས་འདས་པའི་དོན་དག་ཞིག་ཡིན་པའི་ཚོར་བ་གང་ཡང་སྐྱེས
མ་བྱུང་།
“དོ་དགོང་ང་གནས་དེར་བསྡད་ནས་རང་ཉིད་ཀྱི་ཡིད་སྐྱོ་བའི་
ཚེ་གང་བོར་གདོང་གཏད་པ་ཙམ་ཡིན།ངས་བསམས་ན་རང་ཉིད་ཀྱིས་
དོན་གང་ཡང་འགྲུབ་མེད་པར། ང་རྩ་བ་ནས་ཕམ་ཟིན་པར་འདོད།”
128

གྷར་སེ་ཡཱ་ལ་སྤྲིངས་པའི་འཕྲིན།
ངས “ཁྱེད་ད་ལྟ་ལོ་རེ་ལྔར་མ་གཏོགས་ཐོན་མེད་པས་ཁྱེད་ཀྱིས་
གང་ཞིག་བསྒྲུབ་འདང་ཡིན།” ཞེས་དྲིས་པར།
“ད་ཅི་ཞིག་བསྒྲུབ་ཐུབ། ང་བགྲེས་པོའི་སྡེ་བ་རུ་གནས་སྤོས་
ཤིང་ཤི་ཚེར་གནས་དེར་སྡོད་རྒྱུ་ཡིན། ང་ལ་ལས་འཁྱུར་ངལ་གསོའི་
དངུལ་དང་སྤྱི་ཚོགས་འགན་ལེན་གྱི་དངུལ་མི་ཉུང་བ་ཞིག་ཡོད་པས།
དེ་དག་གིས་ང་རྒན་གསོ་བྱེད་རྒྱུར་འདང་ངེས་རེད།” ཅེས་བཤད་ཅིང་།
ཁོས་ཡིད་གདུང་བའི་སྒོ་ནས “ཉིན་དེ་མགྱོགས་མྱུར་ངང་སླེབས་པར་
སྨོན།” ཟེར།
ངེད་གཉིས་ལྷིང་འཇགས་ཀྱི་ཁྲོད་དུ་ལྷུང་སོང་། དེ་ནས་ཁོས་
ཁུག་མ་ལས་དོ་དགོང་ལག་ཏུ་ལོན་པའི་ལས་འཁྱུར་ངལ་གསོའི་དྲན་
གསོའི་ཆུ་ཚོད་ལག་ཏུ་བླངས་ཤིང་། “ངས་སྡུག་བསྔལ་ཅན་གྱི་ཕྱིར་
དྲན་དེ་དག་ཤུལ་དུ་འཛིན་མི་འདོད་པས་ངས་ལག་རྟགས་འདི་གཡུག་
ན་འདོད།” ཅེས་བཤད།
དལ་གྱིས་སྐུ་ཞབས་ཧྭ་ལེན་ལྷོད་ཡངས་སུ་གྱུར་ཅིང་། ཁོས་མུ་
མཐུད་དུ “དོ་དགོང་སྐུ་ཞབས་ཆོའོ་ཏྲི(སྤྱི་གཉེར་ཁང་གི་སྤྱི་ཁྱབ་
འགན་འཛིན་པ)ཡར་འགྲེང་ནས་ཤིས་ཚིག་བརྗོད་དུས། ང་སེམས་ཅི་
འདྲ་ཞིག་སྡུག་ཡོད་པ་ཁྱོད་ཀྱིས་རྟོགས་ཐབས་མེད་ཀྱང་སྲིད། འོ་
ཏྲི་དང་ངེད་གཉིས་དུས་གཅིག་ཏུ་སྤྱི་གཉེར་ཁང་འདིར་འཛུལ་བ་ཡིན་
མོད། ཁོར་བརྩོན་སེམས་ཆེ་བས་བསྟུད་མར་གོ་གནས་ཡར་འཕར་བ་
129

བོད་འགྱུར་རིག་གནས་དཔེ་ཚོགས།
རེད། ང་དེ་ལས་ལྡོག་སྟེ། ངས་སྤྱི་གཉེར་ཁང་ལས་བླངས་པའི་ཟླ་ཕོགས་
ཨ་སྒོར༧༢༥༠ཡི་ཡན་དུ་འབུད་མ་མྱོང་ཞིང་། ཁེ་སྤོགས་གཞན་དང་
ཕན་བདེ་གཞན་པ་མ་བརྩིས་ནའང་། སྐུ་ཞབས་ཆོའོ་ཏྲི་ཡིས་ངའི་ཟླ་
ཕོགས་ཀྱི་ལྡབ་བཅུ་ཡིས་མཐོ་བའི་ཕོགས་ལེན་བཞིན་ཡོད། ངས་དོན་
དག་འདི་ཡིད་ལ་དྲན་ཐེངས་རེ་རེར། ཆོའོ་ཏྲི་དཀའ་སྡུག་ལ་མི་སྐྲག་པ་
དང་སྦྱོང་བརྡར་ཐེག་པ། ལས་ཀའི་ཁྲོད་དུ་ལུས་སེམས་ཚང་མ་འཛུལ་
ཐུབ་མཁན་ཞིག་ཡིན་པ་ལས། ང་ལས་སྤྱང་གྲུང་ལྡན་པ་ཞིག་མིན་
པར་འདོད།”
“སྤྱི་གཉེར་ཁང་གི་ཕྱི་ནང་ཀུན་ཏུ་ང་ཡི་གོ་གནས་འཕར་བར་
ཕན་པའི་གོ་སྐབས་མང་བོ་འདུག དཔེར་ན། ང་སྤྱི་གཉེར་ཁང་འདིར་
ཞུགས་ནས་ལོ་ལྔ་ལོན་པའི་རྗེས་ཤིག་ལ། སྤྱི་གཉེར་ཁང་གིས་ང་ལྷོ་
ཕྱོགས་སུ་ཡན་ལག་ལས་ཁུངས་ཤིག་བདག་གཉེར་བྱེད་སར་བཏང་
མོད། རང་ཉིད་ཀྱིས་རང་ཉིད་ལ་ནུས་ཤུགས་མེད་པར་འདོད་ནས་དང་
ལེན་མ་བྱས་པ་ཡིན། འདི་འདྲའི་གོ་སྐབས་ལེགས་པོ་ཡོང་ཐེངས་རེ་
རེར། ངས་ཁག་འགེལ་ས་རེ་བཙལ་ནས་དང་ལེན་མ་བྱས་པ་ཡིན།
ད་ལྟ། ང་ལས་འཁྱུར་ངལ་གསོ་བྱས་ཟིན་ལ་ཚང་མ་འདས་ཟིན་པ་རེད།
ང་ལ་ཅི་ཡང་མ་ཐོབ་ཀྱང་འདས་དོན་ཕྱིར་བཟློག་བྱ་རྒྱུ་མེད།” ཅེས་
བཤད།
ཧྭ་ལེན་གྱི་མི་ཚེ་གང་བོར། ཁོ་ཡུལ་གང་སར་འཁྱམས་ནས་
130

གྷར་སེ་ཡཱ་ལ་སྤྲིངས་པའི་འཕྲིན།
གཏན་སྡོད་མ་བྱས་ཤིང་། དངོས་འབྲེལ་གྱི་དམིགས་ཡུལ་དུ་བཤད་
ཆོག་པ་གང་ཡང་མེད། ཁོ་དྲང་བཞག་གི་སྒོ་ནས་འཚོ་བར་གདོང་
གཏད་པ་དང་དཔའ་ངར་ལྡན་པའི་སྒོ་ནས་ཡར་འགྲེང་སྟེ་འགན་འཁྲི་
དང་ལེན་བྱེད་པར་སྐྲག་པས། མི་ཚེ་སྟོང་ཟད་དུ་བཏང་།
སྐུ་ཞབས་ཧྭ་ལེན་བགྲང་ལས་འདས་པའི་མི་རྣམས་དང་འདྲ་
བར། རང་ཉིད་ཚེ་གང་བོར་སེམས་ཁམས་ཀྱི་བྲན་གཡོག་གི་བཙོན་དུ
བསྡུས་པ་རེད། འདི་འདྲའི་བྲན་གཡོག་ལས་རིགས་གཅིག་ལས་མེད་
པ་ཞིག་མ་ཡིན་པར། གཞུང་ལས་ཁང་དང་ཚོང་ཁང་། ཞིང་ར་སོགས་
ཡུལ་གང་སར་ཡོད། འུ་ཚོ་ཚང་མས་འདི་འདྲའི་བྲན་གཡོག་མཐོང་
སྲིད།
དེང་རབས་ཀྱི་བྲན་གཡོག་འདི་དག་ཚང་མ་ཁོ་ཚོས་བདམས་པ་
ལས། གཞན་གྱིས་བཙན་ཤེད་ཀྱིས་བསྒྱུར་བ་མ་རེད། ཁོ་ཚོས་ཇི་ལྟར་
ཐར་ལམ་དང་རང་དབང་འཐོབ་ཏུ་འཇུག་དགོས་པ་མ་ཤེས་པས་བྲན་
གཡོག་བྱེད་རྒྱུ་བདམས་པ་རེད།

བློ་ཡུལ་ལས་འདས་པའི་དཔེ་དེབ་ཅིག
ཝེ་ལེམ•ཡཱར་བྷི་ལེའེ།
དོ་དམ་པ་ཞིག་ལ་མཚོན་ནས་བཤད་ན། 《གྷར་སེ་ཡཱ་ལ་སྤྲིངས་
པའི་འཕྲིན》ཞེས་པའི་དེབ་འདིས་རང་ཉིད་ཀྱི་སྡེ་ཁག་ལ་གོ་རྟོགས་
གལ་ཆེན་རེ་སད་དུ་འཇུག་ནུས། ནང་དོན་གྱི་ཐད་ནས་བལྟས་ན། དེབ་
འདི་ལས་བཟོ་བར་ཇི་ལྟར་ལས་བཀུར་དང་འབད་འཐབ་ངང་ལས་
སྒྲུབ་བྱ་དགོས་པར་སྐུལ་བའི་དཔེ་དེབ་ཅིག་རེད། ཡིན་ནའང་། ལོ་
རབས་གཅིག་གི་ནང་དུ་མི་རྣམས་ཀྱིས་དཔེ་དེབ་འདི་དེ་བས་རྒྱ་ཆེ་
བའི་ཁྱབ་ཁོངས་སུ་ཉེར་སྤྱོད་བྱས།
དུས་ཡུན་རིང་བོའི་ནང་དུ། ཨ་རིའི་བྱང་ཁུལ་དམག་དོན་སློབ་
གྲྭ་དང་མཚོ་དམག་སློབ་གླིང་གི་སློབ་མ་ཡོངས་རྫོགས་རང་རྐྱ་ཐུབ་
པ་དང་རང་འགུལ་རང་བཞིན་གྱི་སློབ་ཁྲིད་ཞིག་ཏུ་ཞུགས་དགོས་
ཤིང་། སློབ་ཁྲིད་སྐབས་སུ་གྷར་སེ་ཡཱ་ལ་སྤྲིངས་པའི་འཕྲིན་ཟེར་བའི་
དེབ་ཆུང་ཞིག་སྤྱོད་ཀྱིན་ཡོད། སློབ་དེབ་དེས་མི་རབས་ནས་མི་རབས་
133

བོད་འགྱུར་རིག་གནས་དཔེ་ཚོགས།
བར་གྱི་སློབ་མར་སྙིང་སྟོབས་ཀྱི་བག་ཆགས་ཟབ་མོ་བཞག་ཡོད།
སྲིད་དོན་གྱི་སྡེ་རུ་དཔེ་དེབ་འདི་གཞུང་ཞབས་པའི་ལས་བཀུར་
སྒྲིག་སྲུང་གི་བསམ་བློ་གསོ་སྐྱོང་བྱེད་པའི་ངེས་ཀློག་དཔེ་དེབ་ཅིག་ཏུ་
གྱུར་ཡོད། པུའུ་ཧྲིན་གྱི་ཁྱིམ་རྒྱུད་ཀྱི་མི་སྣ་ཡོངས་ལ་དེབ་འདིས་ཤུགས་
རྐྱེན་ཟབ་མོ་ཐེབས་ཡོད། པུའུ་ཧྲིན་གྱིས་ཕྱི་ཤོག་མཁྲེགས་པའི་དེབ་
ཆུང་འདིའི་ཐོག་ཏུ་མིང་རྟགས་བཀོད་ཅིང་། དེ་རང་གི་ལག་རོགས་ལ་
གནང་བ་རེད།
དེབ་ཆུང་འདི་དངུལ་སྤྲོད་འཛིན་ཤོག་ཅིག་གི་ཆེ་ཆུང་ལས་མེད་
ནའང་། སྔར་བཞིན་གཞུང་ལས་ཁང་གི་མཇུག་མཐའི་མདུན་ཅོག་
ཞིག་གི་སྟེང་དུ་བཞག་ཡོད། པུའུ་ཧྲིན་གྱིས་མིང་རྟགས་བཀོད་པའི་
དེབ་དེའི་ཐོག་ཏུ་འདི་འདྲའི་ཚིག་ཁ་ཞིག་བྲིས་ཡོད་དེ། “ཁྱོད་ནི་
འཕྲིན་སྐྱེལ་མཁན་ཞིག་ཡིན།” དེར་འགྲེལ་བའི་ཚུལ་ཏུ “ངས་དེབ་
འདི་སྲིད་གཞུང་ལ་རྨང་འཛུགས་དུས་སུ་ང་ཚོ་དང་མཉམ་དུ་བགྲོད་
པའི་མི་རྣམས་ལ་གནང་ཞིང་། གྷར་སེ་ཡཱ་ལ་འཕྲིན་སྐྱེལ་ཐུབ་པའི་
མི་དེ་དག་བཙལ་ནས་ང་ཚོའི་ནང་མི་རུ་བསྒྱུར་རྒྱུ། གཞན་གྱིས་ལྟ་
སྐུལ་བྱེད་མི་དགོས་ཤིང་བློ་སྟོབས་འགྱུར་མེད་དང་གཞུང་དྲང་གི་མི་
གཤིས་ལྡན་པའི་མི་དེ་ད་གཟོད་འཛམ་གླིང་བསྒྱུར་ནུས་པའི་མི་དེ་
ཡིན།” ཞེས་བཤད།
སྲིད་གཞུང་གི་ལས་ཁུངས་ལ་ལས་དེབ་འདི་བསྐྱར་དཔར་བྱས་
134

གྷར་སེ་ཡཱ་ལ་སྤྲིངས་པའི་འཕྲིན།
ནས་གྱང་ངོས་སུ་སྦྱར་ཡོད་ཅིང་། བཀླགས་ཟིན་པའི་མིར་ཐོ་འགོད་
བྱེད་དུ་བཅུག་པས། ཤོག་བུའི་ངོས་ཡོངས་རྫོགས་མིང་རྟགས་ཀྱིས་
ཁེངས་ཡོད།
པུའུ་ཧྲིན་གྱིས་དེབ་འདི་ཇི་ལྟར་བཀླགས་ཐུབ་པ་ཡིན་ཞེ་ན།
འདི་ལེ་ཐུ་དང་འབྲེལ་བ་ཡོད་ལ། ཝོ་ལན་ཐུ་ཡི་ཁྲིམས་རྩོད་པ་ཞིག་
ཡིན་པའི་ཆ་ནས། ལེ་ཐུ་ཡིས་དུས་ཡུན་རིང་བོའི་ནང་དུ་པུའུ་ཧྲིན་
དང་སྲིད་འཛིན་སྔོན་མའི་ཡབ་བཅས་ལ་སྲི་ཞུ་བསྒྲུབས་མྱོང་། ལེ་ཐུ་
ཡིས༡༩༩༨ལོར་པུའུ་ཧྲིན་སྲིད་འཛིན་དུ་བདམ་འགྲན་བྱེད་སྐབས་ཁོར་
དེབ་འདི་ངོ་སྤྲོད་བྱས་པ་ཡིན།
ལེ་ཐུ་ཡིས་གཏམ་རྒྱུད་དེ་འདི་ལྟར་བཤད་དེ། “འཁང་ར་ནི་མི་
ཆོག་པའི་ལས་ཡིན་ཞིང་།ངའི་ཀུན་སྤྱོད་ཀྱི་ཚད་གཞི་ནི་ཁྱོད་ལ་ལས་ཀ་
ཞིག་ཐོབ་རྗེས་ནུས་པ་གང་ཡོད་ཀྱིས་བསྒྲུབ་དགོས་པ་དེ་ཡིན།” ངས་
བདམ་བྱའི་འོས་མི་འདིར་དེབ་འདི་ངོ་སྤྲོད་བྱེད་དུས།པུའུ་ཧྲིན་གྱིས “ང༌
འདི་འདྲའི་ཕྱོགས་ལ་སྤྲོ་བ་ཡོད་མི་སྲིད།” ཅེས་བཤད། ངས “ཁྱེད་
ཀྱིས་ཅིག་ཀློགས་དང་། ཚིགས་ཇ་ཕོར་བ་གང་བཏུང་བའི་དུས་ཚོད
ཙམ་མ་གཏོགས་བཀོལ་མི་དགོས་ལ། འདི་དུས་རབས་གསར་བའི་
དངོས་པོ་མ་ཡིན་མོད། ཡིན་ནའང་། འདི་ནམ་ཡང་དུས་ལས་བརྒལ་
མི་སྲིད།” ཅེས་བཤད་པ་ཡིན།ང་སླར་ཡང་ཁོར་འཕྲད་དུས།ཁོས་དེབ་
འདི་བཀླགས་ཟིན་པ་རེད། ཁོའི་རྣམ་འགྱུར་ངའི་ཡིད་ལ་ཤར་བ་དང་
135

བོད་འགྱུར་རིག་གནས་དཔེ་ཚོགས།
འདྲ་བར “འདི་ངོ་མ་བློ་ཡུལ་ལས་འདས་པའི་དེབ་ཅིག་རེད། འདིས་
ཡོད་ཚད་བཤད་ཟིན་འདུག” ཅེས་བཤད།
《གྷར་སེ་ཡཱ་ལ་སྤྲིངས་པའི་འཕྲིན》གྱི་གཏམ་རྒྱུད་དེ༡༨༩༨ལོར་
བྱུང་ཞིང་། ༡༨༩༩ལོར་དེབ་དེ་པར་དུ་བསྐྲུན་པ་རེད། ཡིན་ནའང་།
གཏམ་རྒྱུད་དང་དཔེ་དེབ་ཁྲོད་མཚོན་པའི་སྙིང་སྟོབས་ནི། མི་རབས་
ནས་མི་རབས་བརྒྱུད་པའི་དབུ་ཁྲིད་ཀྱི་དད་སེམས་སུ་གྱུར་ཡོད། ལྷག་
པར་དུ་གཤམ་གྱི་ཚིག་དུམ་འདི་ནི་བསམ་གཞིག་ཟབ་མོ་བྱ་དགོས་
བའི་གཏམ་ཞིག་རེད།
ཨ་རིའི་སྲིད་འཛིན་གྱིས་གྷར་སེ་ཡཱ་ལ་སྤྲིངས་པའི་འཕྲིན་དེ་རོའོ་
ཝན་གྱི་ལག་ཏུ་བཞག་ཅིང་། རོའོ་ཝན་གྱིས་འཕྲིན་དེ་ལག་ཏུ་བླངས་
རྗེས། “ཁོ་གང་དུ་ཡོད།” ཅེས་གཏན་ནས་མ་དྲིས།
རོའོ་ཝན་ལྟ་བུའི་མི་བུ་འདི་འདྲ་ཞིག་ལ་འུ་ཚོས་ཞིག་པ་མེད་
པའི་འཇིམ་བརྙན་ཞིག་བཞེངས་ཏེ། སློབ་གྲྭ་ཆེན་མོ་རེ་རེའི་ནང་དུ་
བསྒྲེང་དགོས། ན་གཞོན་ཚོར་མཁོ་བ་ནི་དཔེ་དེབ་སྟེང་གི་ཤེས་བྱ་
རྐྱང་བ་སྦྱངས་པ་དང་གཞན་གྱི་བཀའ་སློབ་འདྲ་མིན་ལ་ཉན་རྒྱུ་ཁོ་ན
ཙམ་མ་ཡིན་པར། རང་ཉིད་ཀྱི་ལས་བཀུར་བསམ་བློ་དང་གོང་རིམ་གྱི་
མངགས་བཅོལ་དེ་མགྱོགས་མྱུར་ངང་བསྒྲུབ་རྒྱུ་དང་བློ་རྩེ་གཅིག་སྒྲིམ་
སྒོས་ལས་ཀ་དེ་འགྲུབ་པར་བྱ་དགོས་ཏེ། འཕྲིན་ཡིག་གྷར་སེ་ཡཱ་ལ་
སྤྲོད་དགོས།
136

གྷར་སེ་ཡཱ་ལ་སྤྲིངས་པའི་འཕྲིན།
དེབ་འདི་རགས་རིམ་གྱིས་དཔའ་བོར་བསྟོད་པའི་བསྟོད་གླུ་ཞིག་
༦མི་«ཏུ་གོ་བ་ལེན་མི་ཆོག་པར། རྒྱལ་ཁར་སྐུལ་བའི་བརྩམས་ཆོས་དང་།
བུ་རེ་རེས་བཀླག་དགོས་པའི་དེབ་ཅིག་ཏུ་བལྟ་དགོས། ད་དུང་མི་ཚུལ་
ལྡན་ཞིག་དང་ལས་ཀ་ཚད་ལྡན་ཞིག་བསྒྲུབ་པའི་ཚད་གཞི་རུ་བཟུང་
ནས། དཀའ་ངལ་གྱིས་སྐྲག་ཕུད་མི་ཐུབ་ཅིང་། རང་ལ་ཡིད་ཆེས་ཡོད་
པའི་སྒོ་ནས་གཞན་གྱིས་མངག་བཅོལ་བྱས་པའི་ལས་འགན་དེ
འགྲུབ་པར་བྱ་དགོས།

འཕྲིན་གྷར་སེ་ཡཱ་ལ་ཇི་ལྟར་སྤྲོད་དམ།
ཨན་ཏྟི་རེའོ་ལོའུ•རོའོ་ཝན།
དཔའ་བོ་འདི་ཡོད་པས་ཨེལ་བྷིར་ཋི•ཧབ་བྷར་བྷཻ་ཡིས་ད་གཟོད་
ཉམས་པ་མེད་པའི་བརྩམས་ཆོས་ཏེ《གྷར་སེ་ཡཱ་ལ་སྤྲིངས་པའི་
འཕྲིན》ཞེས་པ་འདི་བརྩམས་པ་རེད།
བརྩམས་ཆོས་འདི་བཀླགས་པ་བརྒྱུད་ནས་འུ་ཚོར་བརྩོན་སེམས་
ཐོབ་ཏུ་ཆུགས། འདི་འདྲའི་བརྩོན་ལེན་གྱི་ཁྲོད་ནས་འུ་ཚོར་སྒུལ་
ཤུགས་ཐོབ་ཏུ་ཆུགས། རྒྱལ་ཁབ་ཀྱི་ཆེད་དུ་འུ་ཚོས་མང་བོ་ཞིག་བློས་
གཏོང་དགོས་རུང་ཕངས་པ་མེད་དོ།།
ཧོ་རེ་སི་ཡིས།
ཨ་རིའི་སྲིད་འཛིན་མ་ཁི་ཁེན་ལའེ་ཡིས་གསང་འཕྲིན་ཁང་གི་
དཔུང་སྟོད་ཨར་ཐོར་ཝག་ནིར་ལ “ཡུལ་གང་དུ་སོང་ན་གྷར་སེ་ཡཱ་
ལ་འཕྲིན་སྤྲོད་མཁན་གྱི་མིར་འཕྲད་ཐུབ།” ཅེས་དྲིས་པར།
139

བོད་འགྱུར་རིག་གནས་དཔེ་ཚོགས།
དཔུང་སྟོད་ཀྱིས་མགྱོགས་མྱུར་ངང “མི་ཞིག་ཡོད་དེ། ཁོ་ནི་ལོ་ན་
ཆུང་བའི་རྒོད་འབྲིང་ཞིག་རེད། མིང་ལ་རོའོ་ཝན་ཟེར། གལ་ཏེ་མི་ཞིག་
གིས་འཕྲིན་དེ་གྷར་སེ་ཡཱ་ལ་སྤྲོད་ཐུབ་ན།མི་དེ་རོའོ་ཝན་ཡིན། ” ཞེས་
ལན་བཏབ།
སྲིད་འཛིན་གྱིས “ཁོ་མངོགས་ཤིག” ཅེས་བཀའ་བབས།
ཨ་རིས་སི་ཕེན་དང་དམག་འཁྲུག་རྒྱག་བཞིན་ཡོད་ཅིང་། སྲིད་
འཛིན་གྱིས་མགྱོགས་མྱུར་ངང་དེ་འབྲེལ་གྱི་གསང་འཕྲིན་འབྱོར་བར་
རེ་བ་བྱེད་ཀྱིན་ཡོད། ཁོས་ཨ་རིའི་དམག་དཔུང་གིས་ངེས་པར་དུ་ཁུ་
པའི་འོས་ལངས་དམག་དང་མཉམ་འབྲེལ་བྱས་ན་ད་གཟོད་རྒྱལ་ཁ་
ལེན་ཐུབ་པ་རྟོགས་ཤིང་། ཁོས་གླིང་ཕྲན་སྟེང་གི་སི་ཕེན་གྱི་དམག་
དཔུང་གི་བཀོད་སྒྲིག་གནས་ཚུལ་དང་། དམག་མིའི་སེམས་ཤུགས་
དང་དམག་དཔོན། ལྷག་པར་དུ་མཐོ་རིམ་དམག་དཔོན་གྱི་གཤིས་ཀ
ཁུ་པ་རྒྱ་ཁབ་ཀྱི་ས་དབྱིབས་ཆགས་ཚུལ། ལོ་རེའི་དུས་ཚིགས་བཞིའི་
བགྲོད་ལམ་གྱི་གནས་ཚུལ། ད་དུང་སི་ཕེན་གྱི་དམག་དཔུང་དང་འོས་
ལངས་དམག ཐ་ན་ཁུ་པ་རྒྱལ་ཁབ་ཡོངས་ཀྱི་ནད་བཅོས་གནས་
ཚུལ། ཕྱོགས་གཉིས་ཀའི་སྒྲིག་ཆས་སོགས་འདུ་བའི་གནས་ཚུལ་ཧ་གོ་
དགོས།དེ་དག་ལས་གཞན་ད་དུང་ཨ་རིའི་དམག་དཔུང་བསྡུ་རུབ་བྱེད་
པའི་རིང་ལ། ཁུ་པའི་འོས་ལངས་དམག་ལ་རོགས་རམ་གང་དག་བྱས་
ན་ད་གཟོད་དགྲ་བོར་བཀག་འགོག་བྱེད་ཐུབ་པ་དང་། གཞན་ད་དུང་
140

གྷར་སེ་ཡཱ་ལ་སྤྲིངས་པའི་འཕྲིན།
གསང་འཕྲིན་གལ་ཆེན་མང་བོ་ཞིག་མཁོ་བ་རེད།
སྲིད་འཛིན་གྱི་བཀའ་ལ་ཡིག་འབྲུ་གསུམ་ལས་མེད་ལ། དཔུང༌
སྟོད་ཀྱིས་ཐད་ཀར་འཕྲལ་ཐག་ཆོད་པོས་ལན་བཏབ་པ་དང་འདྲ། ཁ་
ཚ་དགོས་གཏུག་གི་གནས་ཚུལ་ནི་གྷར་སེ་ཡཱ་ལ་འཕྲིན་སྤྲོད་མཁན་
གྱི་མི་དེ་འཚོལ་རྒྱུ་དེ་རེད།
ཆུ་ཚོད་གཅིག་གི་རྗེས་ཏེ་གུང་ཟས་ཟ་བའི་དུས་སུ་སླེབས་དུས།
དཔུང་སྟོད་ཝག་ནིར་གྱིས་ང་ལ་ཕྱི་དྲོའི་ཆུ་ཚོད་གཅིག་གི་ཐོག་དམག
ཁུལ་དུ་ཡོང་དགོས་པའི་བརྡ་བཏང་བྱུང་། དམག་ཁུལ་དུ་ཐོན་རྗེས་
དཔུང་སྟོད་ཀྱིས་ཅི་ཡང་མ་བཤད་པར། ང་ཤིང་རྟ་ཞིག་གི་ཐོག་ཏུ་འཁྲིད་
སོང་། འཁོར་འགེབས་བཀབ་པ་ཧ་ཅང་དམ་པས། བགྲོད་ཕྱོགས་ཀྱང་
གསལ་བོ་ཞིག་མ་ཤེས། ཤིང་རྟའི་ནང་དུ་གསལ་ལ་མི་གསལ་བའི་འོད་
ཅིག་ཡོད་ཅིང་མཁའ་དབུགས་ཀྱང་དུབ་མོ་ཞིག་རེད། དཔུང་སྟོད་ཀྱིས་
ཐོག་མར་ལྷིང་འཇགས་དེ་དཀྲོགས་ཏེ། “ཅ་མེ་ཁ་རྒྱལ་ཁབ་ཏུ་འགྲོ་
བའི་ཐེངས་རྗེས་མའི་གྲུ་དེ་ནམ་ལམ་ལ་ཆས་རྒྱུ་རེད།” ཅེས་དྲིས་བྱུང་།
སྐར་མ་གཅིག་གི་རིང་ལ་ང་ཐེ་ཚོམ་གྱི་རྒྱ་རུ་ལྷག་སོང་། དེ་ནས་
ངས་ཁོར “ ཨེ་བྷི་རོན་ཏྟེ་ཁེ་ཟེར་བའི་དབྱིན་ཇིའི་འཁོར་གྲུ་ཞིག་སང་
ཉིན་ཉིན་གུང་ནེའོ་ཡོར་ཁི་ནས་ལམ་ལ་ཆས་རྒྱུ་རེད།” ཅེས་ལན་
བཏབ།
“ཁྱོད་གྲུ་འདིའི་ནང་དུ་ལམ་ལ་ཆས་ཐུབ་བམ།” ཞེས་བྲེལ་
141

བོད་འགྱུར་རིག་གནས་དཔེ་ཚོགས།
ཟིང་གི་ཉམས་འགྱུར་དང་བཅས་དེ་ལྟར་བཤད།
དཔུང་སྟོད་ཁོང་ཉིད་སྔོན་ཆད་ནས་ཁ་མཚར་རྩེ་རྒྱུར་དགའ་བའི་
མི་ཞིག་ཡིན་པས། ངས་ཁོས་ཀུ་རེ་རྩེ་བཞིན་ཡོད་པར་སྣང་བས་ཕྱིར་
ཀུ་རེའི་ཚུལ་དུ “ལགས་སོ།།” ཞེས་ལན་བཏབ།
ཁོང་གིས “དེས་ན་ལམ་ལ་ཆས་རྒྱུར་གྲ་སྒྲིག་བྱོས།” ཟེར།
ཤིང་རྟས་ཁང་ཆེན་ཞིག་གི་མདུན་དུ་འགྲོ་མཚམས་བཞག ང་
ཚོ་མཉམ་དུ་ཁང་བ་དེའི་ཚོམས་ཆེན་དུ་སོང་བ་ཡིན། དཔུང་སྟོད་ཆེས་
ནང་མ་རུ་ཡོད་པའི་ཁང་མིག་ཏུ་འཛུལ་ཅིང་། ཅུང་ཙམ་འགོར་རྗེས་ཁོ་
སྒོ་འགྲམ་དུ་ཡོང་ནས་ང་ལ་ནང་དུ་ཤོག་ཅེས་པའི་ཚུལ་དུ་ལག་བརྡ་
བྱས་བྱུང་། ཞེང་ཆེ་བའི་མདུན་ཅོག་ཅིག་གི་རྒྱབ་ཕྱོགས་ན་ཨ་རིའི་
སྲིད་འཛིན་བཞུགས་འདུག
སྲིད་འཛིན་གྱིས “གཞོན་ནུ་ལགས། ངས་ཁྱོད་འོས་འགན་
རླབས་ཆེན་ཞིག་བསྒྲུབ་ཏུ་མངགས་དགོས། ལས་དོན་དེ་ནི་འཕྲིན་
ཞིག་སྤྱི་ཆེའི་དམག་དཔོན་གྷར་སེ་ཡཱ་ལ་སྤྲོད་རྒྱུ་དེ་ཡིན། ཁོས་ཁུ་པ་
ཡུལ་གྱི་ཤར་ཁུལ་གྱི་ས་ཆ་ཞིག་ནས་ཁྱོད་ལ་སྒུག་བསྡད་ཡོད་སྲིད།
ཁྱོད་ཀྱིས་ངེས་པར་དུ་གསང་འཕྲིན་འདི་བདེ་བླག་ངང་ཁོ་ལ་འཕྲོད་
པར་བྱ་དགོས། དོན་དག་འདི་ཨ་རི་དམངས་ཕན་རྒྱལ་ཁབ་ཀྱི་ཁེ་ཕན་
དང་འབྲེལ་ནས་ཡོད།” ཅེས་གསུངས།
སྐབས་དེར། ངས་ད་གཟོད་དཔུང་སྟོད་ཝག་ནིར་གྱིས་ཀུ་རེ་རྩེ་
142

གྷར་སེ་ཡཱ་ལ་སྤྲིངས་པའི་འཕྲིན།
བཞིན་པ་མིན་པ་ཧ་གོ་ཞིང་། དོན་དངོས་ཤིག་དམར་རྗེན་དུ་རང་གི་
མིག་མདུན་དུ་བཞག་ཡོང་བས། ངའི་མི་ཚེ་ཚོད་བགམ་དྲག་པོ་ཞིག་
དང་ཕྲད་བྱུང་། ཡིན་ནའང་། དམག་མིའི་མཚན་སྙན་ལ་བརྩི་མཐོང་
ཆེ་བའི་བསམ་པ་ཞིག་ངའི་སེམས་ཁོང་དུ་ཆགས་ཤིང་། ཐེ་ཚོམ་དང་
དོགས་འདྲི་གང་ཞིག་ཀྱང་དང་ལེན་བྱེད་ཐབས་མེད་པར། ང་ལྷིང་
འཇགས་ངང་གནས་དེར་འགྲེང་ཞིང་སྲིད་འཛིན་གྱི་ཕྱག་ནས་གྷར་སེ་
ཡཱ་ལ་སྤྲིངས་བའི་འཕྲིན་དེ་བླངས་པ་ཡིན།
སྲིད་འཛིན་གྱིས་བཤད་ཚར་རྗེས་དཔུང་སྟོད་ཝག་ནིར་གྱིས་ཁ་
གསབ་ཀྱི་ཚུལ་དུ “འཕྲིན་ཡིག་འདིའི་ནང་དུ་ང་ཚོས་རྒྱུས་ལོན་བྱེད་
འདོད་པའི་དྲི་བ་ཁག་ཅིག་ཡོད་ཅིང་། དེ་ལས་གཞན་ཁྱོད་ཀྱི་ཐོབ་ཐང་
ཕྱིར་མངོན་པར་བྱེད་པའི་དངོས་རྫས་གང་ཡང་འཁྱེར་མི་ཆོག་ལ། ལོ་
རྒྱུས་སྟེང་དུ་སྐྱོ་གར་ཧ་ཅང་མང་བོ་ཞིག་བྱུང་མྱོང་བས། འུ་ཚོས་ཉེན་
མཆོང་བྱ་དགོས་དོན་མེད། སྐམ་དམག་གི་ནེ་ཐན་ཧེ་ལ་དང་རྒོད་འབྲིང་
རེ་ཆེའུ་གཉིས་ཀྱང་མེག་སེ་ཁོ་རྒྱལ་ཁབ་ཀྱི་དམག་འཁྲུག་ཁྲོད་ལུས་
ཐོག་ཏུ་གསང་འཕྲིན་འཁྱེར་བས་བཙོན་དུ་ལྷུང་བ་ཡིན་ཞིང་། ཚེ་སྲོག་
བློས་བཏང་བར་མ་ཟད། གསང་འཕྲིན་ཡང་དགྲ་བོས་བསྒྱུར་བཀྲོལ་
བྱས་པ་རེད། དེའི་ཕྱིར་འུ་ཚོ་ཕམ་མི་རུང་། ངེས་པར་དུ་འཕྱུག་པ་མེད་
པར་འགན་ལེན་དགོས། སུ་ཞིག་གིས་ཀྱང་སྤྱི་ཆེའི་དམག་དཔོན་གྷར་
སེ་ཡཱ་གང་དུ་བཞུགས་ཡོད་པ་ཧ་མི་གོ་བས། ཁྱོད་ཀྱིས་ཐབས་བརྒྱ་
143

བོད་འགྱུར་རིག་གནས་དཔེ་ཚོགས།
ཇུས་སྟོང་གིས་ཁོ་ཚོ་བཙལ་དགོས་ཤིང༌། རྗེས་ཕྱོགས་ཀྱི་དོན་དག་ཡོད་
ཚད་ཁྱོད་རང་ཉིད་ལ་བརྟེན་ནས་ཐག་གཅོད་དགོས། ཕྱི་དྲོ་གྲ་སྒྲིག་
བྱོས།” ཞེས་བཤད། དཔུང་སྟོད་ཝག་ནིར་གྱིས་དེར་མཐུད་ནས་ཡང་
བསྐྱར་ཁ་གསབ་ཀྱི་ཚུལ་དུ “དམག་མཁོའི་དཔོན་པོ་ཧམ་ཧྥི་རེའེ་སི་
ཡིས་ཁྱོད་ཁེན་སི་ཋོན་གྱི་གྲུ་ཁ་རུ་སྐྱེལ་རྒྱུ་རེད། དེའི་འཕྲོར། གལ་ཏེ་
ཨ་རི་དང་སི་ཕེན་གྱིས་དམག་བརྡ་བཏང་ན། འཐབ་ཇུས་ཀྱི་འཆར་
གཞི་མང་བོ་ཞིག་ཁྱོད་ཀྱིས་བཏང་ཡོང་བའི་གསང་འཕྲིན་ལ་བརྟེན་
ནས་བཟོ་རྒྱུ་ཡིན། དེ་ལྟར་མིན་ན་ང་ཚོར་ཐབས་བཀོད་གང་ཡང་
མེད། ལས་དོན་འདིའི་སྔ་ཕྱི་ཡོངས་རྫོགས་ཁྱོད་ལ་བཅོལ་བ་ཡིན་ལ།
ཁྱོད་ཀྱིས་རང་འགན་གཞན་ལ་དཀྲི་རྒྱུ་མེད་པར་ངེས་པར་དུ་འཕྲིན
འདི་གྷར་སེ་ཡཱ་ལ་སྤྲོད་དགོས། མེ་འཁོར་མཚན་ཕྱེད་དུ་ལམ་ལ་ཆས་
རྒྱུ་རེད། ཁྱོད་ལ་བྱ་བ་ལམ་འགྲོ་ཡོང་བའི་སྨོན་འདུན་ཞུ།” ཞེས་
བཤད་དོ།།
སྲིད་འཛིན་ངེད་གཉིས་ཀྱིས་ལག་འཇུ་བྱས་ཤིང་གྱེས་བརྡ་བཏང་
དཔུང་སྟོད་ཝག་ནིར་གྱིས་ང་སྒོ་འགྲམ་དུ་སྐྱེལ་ཞིང་སྒོའི་ཕྱི་རུ་
འབུད་ཁར་ད་དུང་ང་ལ “ངེས་པར་དུ་འཕྲིན་གྷར་སེ་ཡཱ་ལ་སྤྲོད་
དགོས།” ཞེས་ནན་སྐུལ་བྱེད་ཀྱིན་འདུག
ངས་ཕྱོགས་གཅིག་ནས་ལམ་ལ་ཆས་རྒྱུར་གྲ་སྒྲིག་བྱས་ཤིང་།
ཕྱོགས་གཅིག་ནས་ལས་འགན་འདིའི་དཀའ་ཚེགས་རང་བཞིན་ལ་
144

གྷར་སེ་ཡཱ་ལ་སྤྲིངས་པའི་འཕྲིན།
བསམ་བློ་བཏང་བ་ཡིན། ངས་ལས་ཀ་འདི་འགན་འཁྲི་ཆེ་ཞིང་རྙོག་
འཛིང་ཆེ་བ་ཞིག་ཡིན་པ་རྒྱུས་ལོན་བྱུང་སོང༌། ད་སྐབས་འཐབ་
འཁྲུག་བསླང་མེད་ལ་ང་ལམ་ལ་ཆས་དུས་ཀྱང་བསླང་རྒྱུ་མ་རེད།
ཅ་མེ་ཁ་རུ་ཐོན་རྗེས་ཀྱང་འཐབ་འཁྲུག་གི་རྟགས་མཚན་ཡོད་མི་
སྲིད། ཡིན་ནའང་། བཀྲ་མི་ཤིས་པ་ཕྲན་ཚེགས་ཤིག་གིས་ཀྱང་ལྡོག་
ཏུ་མེད་པའི་མཇུག་འབྲས་ཤིག་བསླང་ནུས་པས། དམག་བརྡ་བཏང་
བཞག་ན། ངའི་འགན་འཁྲི་དེ་ལས་ལྡོག་སྟེ་ཇེ་ཡང་དུ་འགྲོ་སྲིད། དེ་ལྟར་
ཡིན་ནའང་ཉེན་ཁ་ཇེ་ཆུང་དུ་འགྲོ་མི་སྲིད།
གནས་ཚུལ་འདི་འདྲ་བྱུང་དུས་མི་ཞིག་གི་གཟི་བརྗིད་དང་ཁོའི་
ཚེ་སྲོག་ཉེན་ཁ་ཚབ་ཆེན་གྱི་ཁྲོད་དུ་ལྷུང་དུས། བཀའ་དང་ལེན་བྱེད་
རྒྱུ་ནི་དམག་མིའི་འགན་འཁྲི་ཡིན་ཞིང་། དམག་མིའི་ལས་དབང་
རྒྱལ་ཁབ་ཀྱི་ལག་ཏུ་ཡོད་ཅིང་། ཁོའི་སྙན་གྲགས་རང་ཉིད་ལ་དབང་
བ་རེད།ཚེ་སྲོག་བློས་གཏོང་ཆོག་མོད།གཟི་བརྗིད་རྨེག་མེད་དུ་གཏོང་
མི་ནུས་ཤིང་། ལྷག་པར་དུ་རྩིས་མེད་དུ་གཏོང་མི་རུང་། ཐེངས་འདིར།
ངས་མི་སུ་དང་གང་ཞིག་གི་བཀའ་ལྟར་ལས་དོན་བསྒྲུབ་ཐབས་བྲལ་
ཡང་། ང་རང་ཉིད་གཅིག་པུས་འཕྲིན་འདི་གྷར་སེ་ཡཱའི་ལག་ཏུ་སྤྲོད་
ཐབས་བྱ་དགོས་ཤིང་། དུས་མཉམ་དུ་ཁོའི་དེ་ནས་རིན་ཐང་ལྡན་པའི་
གསང་འཕྲིན་ལོན་ཐབས་བྱ་དགོས།
སྲིད་འཛིན་དང་དཔུང་སྟོད་ཝག་ནིར་གཉིས་དང་མཉམ་དུ་ཁ་བརྡ་
145

བོད་འགྱུར་རིག་གནས་དཔེ་ཚོགས།
བྱས་པའི་སྐད་ཆ་དག དྲུང་ཡིག་པས་ཟིན་ཐོར་འགོད་ཀྱིན་ཡོད་མེད་
གསལ་བོར་མ་ཤེས་མོད། ཡིན་ནའང་། ལས་འགན་འདི་ཁ་ཚ་དགོས་
གཏུག་གི་ལས་ཤིག་ཡིན་པས། ངས་ཇི་ལྟར་བྱས་ན་འཕྲིན་འདི་གྷར་
སེ་ཡཱའི་ལག་ཏུ་འཕྲོད་སྲིད་དམ་སྙམ་ནས་བསམ་བློ་གཏོང་བ་ལས།
གནས་ཚུལ་དེ་འདྲ་མང་བོ་ཞིག་ལ་འདང་རྒྱག་ཁོམ་མ་བྱུང་།
མེ་འཁོར་དུ་བུད་ནས་ལམ་ལ་ཆས་པའི་དུས་ནི་ཉིན་གུང་གི་ཆུ་
ཚོད༡༢དང་སྐར་མ༡གི་ཐོག་ཡིན་པས། ངས་གནའ་དུས་ཀྱི་རྨོངས་དད
ཅིག་དྲན་བྱུང་། གཟའ་པ་སངས་ཉིན་སྒོའི་ཕྱི་རུ་འབུད་མི་ཆོག་པ་དང་།
མེ་འཁོར་ལམ་ལ་ཆས་ཉིན་ནི་གཟའ་སྤེན་པ་ཡིན་ནའང་། ང་ལམ་ལ་
འབུད་ཉིན་གཟའ་པ་སངས་ཡིན། ངས་ཚོད་བགམ་བྱས་ན་འདི་ལས་
དབང་གི་བཀོད་སྒྲིག་ཡིན་སྲིད། ཡིན་ནའང་། ཕྲག་ཐོག་གི་འགན་འཁྲི་
ལྕི་མོ་དེ་ཡིད་ལ་དྲན་དུས། དོན་དག་དེ་འདྲ་མང་བོ་ཞིག་ལ་བསམ་བློ་
གཏོང་ཁོམ་མི་འདུག དེའི་ཕྱིར། ངས་འོས་འགན་གྱི་མགོ་བརྩམས་པ་
ཡིན།
ཅ་མེ་ཁ་ནི་ཁུ་པ་རུ་བསྐྱོད་པའི་བརྒྱུད་ལམ་ལེགས་ཤོས་དེ་ཡིན་
ཞིང་། ད་དུང་གནས་དེར་ཁུ་པའི་དམག་དོན་འབྲེལ་གཏུག་ཁང་ཞིག་
ཡོད་པ་ཐོས་མྱོང་། གནས་དེ་ནས་སྤྱི་ཆེའི་དམག་དཔོན་གྷར་སེ་ཡཱ་ཡི་
ཆ་འཕྲིན་རེ་ལག་སོན་འབྱུང་སྲིད། དེ་བས། ང་ཨེ་བྷི་རོན་བྷཻ་ཁེ་རྟགས་
ཅན་གྱི་གྲུ་གཟིངས་སུ་བུད་པ་ཡིན། གྲུ་གཟིངས་དུས་ལྟར་ལམ་ལ་བུད་
146

གྷར་སེ་ཡཱ་ལ་སྤྲིངས་པའི་འཕྲིན།
ཅིང་ལམ་བར་དུ་རླུང་ཞི་རླབས་འཇགས་སུ་གནས་འདུག ངས་ནུས་
ཚོད་ཀྱིས་གཞན་ལ་ཁ་བརྡ་མ་བྱས་པས། ལམ་བར་དུ་གློག་ཆས་བཟོ་
འགོད་པ་ཞིག་ལས་མི་གཅིག་ཀྱང་ངོ་མ་ཤེས། ཁོས་ང་ལ་སྤྲོ་བ་ཆེ་བའི་
དངོས་རྫས་མང་བོ་བསླབས་བྱུང་། ངས་ལམ་དུ་འགྲུལ་བ་གཞན་དང་
འབྲེལ་འདྲིས་བྱེད་གྲངས་ཉུང་བས། ཁོང་ཚོས་ང་ལ་ཀུན་སློང་ཡག་
པོའི་སྒོ་ནས “བསླུ་བྲིད་ཁ་ལོ་བསྒྱུར་མཁན།” ཞེས་མཚང་མིང་ཞིག་
བཏགས།
གྲུ་གཟིངས་ཁུ་པ་རྒྱལ་ཁབ་ཀྱི་མཚོ་ཁུལ་དུ་འཛུལ་རྗེས་ང་ལ་ཉེན་
ཁ་འདུག་པའི་ཚོར་བ་ཞིག་བྱུང་ཞིང་། ངའི་ལུས་ཐོག་ཏུ་ཉེན་ཁ་ཅན་
གྱི་ཡིག་ཆ་འགའ་རེ་འཁྱེར་ཡོད་ལ། ཡིག་ཆ་དེ་དག་ནི་ཨ་རིའི་སྲིད་
གཞུང་གིས་ཅ་མེ་ཁ་གཞུང་ཕྱོགས་ལ་ངའི་ཐོབ་ཐང་བདེན་དཔང་བྱེད་
སྤྱད་དུ་བྲིས་པའི་ཡིག་རིགས་ཡིན། གལ་ཏེ་གྲུ་གཟིངས་ཁུ་པའི་མཚོ་
ཁུལ་དུ་མ་འཛུལ་གོང་དུ་འཐབ་འཁྲུག་བསླངས་ན། རྒྱལ་སྤྱིའི་ཐབས་
ལམ་ལྟར་ཡིན་ན་སི་ཕེན་པ་གྲུ་ཐོག་ཏུ་ཡོང་ནས་སྔོག་བཤེར་བྱེད་ཁོ་
ཐག་ཡིན་ཞིང་། ངའང་འཛིན་བཟུང་བྱས་ཏེ་དམག་འཁྲུག་གི་ཉེན་ཅན་
མི་སྣ་རུ་ངོས་འཛིན་བྱེད་ངེས་ལ། དེ་ལས་གཞན་འཐབ་འཁྲུག་སྔོན་དུ་
དེའི་ཐོག་ཏུ་བར་སྡོད་རྒྱལ་ཁབ་ཀྱི་རྒྱལ་དར་ཞིག་བསྒྲེངས་ཡོད་ཅིང་།
ལྷིང་འཇགས་ལྡན་པའི་གྲུ་ཁ་ཞིག་ནས་བར་སྡོད་རྒྱལ་ཁབ་ཅིག་གི་གྲུ་
ཁ་རུ་བསྐྱོད་ནའང་།དབྱིན་ཇི་བའི་གྲུ་གཟིངས་སྔར་བཞིན་བཀག་ཉར་
147

བོད་འགྱུར་རིག་གནས་དཔེ་ཚོགས།
བྱེད་ངེས་རེད།
གནད་དོན་འདིའི་ཛ་དྲག་རང་བཞིན་ཡིད་ལ་དྲན་དུས། ངས་
ཡིག་ཆ་དེ་སྡོད་གནས་རིམ་པ་དང་པོའི་སྐྱོབ་ལྭའི་ནང་དུ་བསྐངས་པ་
ཡིན་ལ། གྲུ་རྔ་མཚོ་མཐའ་ནས་སྐོར་དུས་ད་གཟོད་འགན་འཁྲི་ལྕི་མོ་
མར་ཕབ་པ་ཡིན།
ཉིན་གཉིས་པའི་སྔ་མོའི་ཆུ་ཚོད༩ཡི་ཐོག་ང་ཅ་མེ་ཁ་ཡི་སྐམ་སར་
སྐྱོད་ཅིང་། ཐབས་བརྒྱ་ཇུས་སྟོང་གིས་ཁུ་པ་དམག་མིའི་འབྲེལ་གཏུག་
ཁང་བཙལ་བ་ཡིན། ཅ་མེ་ཁ་ནི་བར་སྡོད་རྒྱལ་ཁབ་ཅིག་ཡིན་པས།
ཁུ་པ་དམག་མིའི་འགུལ་སྐྱོད་ལ་འཛེམ་བག་མེད། དེའི་ཕྱིར། མགྱོགས་
མྱུར་ངང་ཁོ་ཚོའི་བཀོད་འདོམས་དཔོན་པོ་ལཱ་དབྱི་ལགས་དང་འབྲེལ་
གཏུག་བྱེད་ཐུབ་ཅིང་། གནས་དེ་ནས་ངས་ཁོ་དང་ཁོའི་ལག་རོགས་
དང་མཉམ་དུ་འཕྲིན་དེ་ཇི་ལྟར་གྷར་སེ་ཡཱའི་ལག་ཏུ་སྤྲོད་ཐུབ་པར་
གྲོས་མོལ་བྱས།
ཟླ༤པའི་ཚེས༨ཉིན་ང་ཝ་ཧྲིང་ཐོན་ནས་ལམ་ལ་ཆས་ཤིང་
ཚེས༢༠ ཡི་ཉིན་ངས་གསང་ཨང་གི་ལམ་ནས་ང་དམིགས་ཡུལ་དུ་ཐོན་
ཡོད་པའི་བརྡ་བསྐུར། ཚེས༢༣ཉིན་ང་ལ “མགྱོགས་མྱུར་ངང་དམག་
སྤྱི་གྷར་སེ་ཡཱ་ལ་འཕྲད་དུ་སོང་།” ཞེས་པའི་གསང་བའི་ཏར་འཕྲིན་
ཞིག་འབྱོར།
གསང་བའི་ཏར་འཕྲིན་འབྱོར་ནས་སྐར་མ་འགའ་འགོར་རྗེས།
148

གྷར་སེ་ཡཱ་ལ་སྤྲིངས་པའི་འཕྲིན།
ང་དམག་མིའི་འབྲེལ་གཏུག་ཁང་གི་བཀོད་འདོམས་སྡེ་ཁག་ཏུ་ཐོན།
གནས་དེར་ཁུ་པ་ནས་ཡོང་བའི་ཡུལ་འཁྱར་བ་འགའ་འདུག་ལ།
འདི་ཚོ་ངས་སྔོན་ཆད་རྩ་བ་ནས་མཐོང་མ་མྱོང་། ང་ཚོས་གནད་དོན་
ལ་གྲོས་མོལ་བྱེད་བཞིན་པའི་སྐབས་དེར་ཤིང་རྟ་འཁོར་ལོ་ཞིག་ང་
ཚོའི་ཕྱོགས་སུ་ཐོན།
ཅེས་མི་འགའ་ཞིག་གིས་སི་ཕེན་སྐད་ཀྱིས “དུས་རན་འདུག”
བོས་བྱུང་།
དེ་ནས། ངས་སྐད་ཆ་ཆ་ཚང་བཤད་མ་ཚར་བར། ཁོ་ཚོས་ང་
འཕྲལ་དུ་ཤིང་རྟ་འཁོར་ལོའི་ཐོག་ཏུ་ཁྲིད་སོང་། དེ་བས། དམག་མི་ཞིག་
གིས་དམག་སྐུལ་དང་དུ་བླངས་པ་ནས་བཟུང་ཆེས་འཇིགས་ཡེར་བའི་
བརྒྱུད་རིམ་ཞིག་གི་མགོ་འདི་ནས་བརྩམས།
ཤིང་རྟའི་ཁ་ལོ་བ་སྐད་ཆ་ཉུང་བའི་མི་ཞིག་ཡིན་པས་ང་ལ་ཁ་
ཡ་སྤུ་ཙམ་ཡང་མི་བྱེད་ཅིང་། ངས་ཅི་ཞིག་བཤད་ཀྱང་མི་ཉན། ཤིང་
རྟ་འཁོར་ལོ་དེ་གསང་བའི་ཕོ་བྲང་ལྟ་བུའི་ཁེན་སི་ཋོན་གྱི་ཁྲོམ་ཆེན་
དུའང་མྱུར་ཚད་ཕྲན་ཙམ་ཡང་དལ་དུ་མ་བཏང་བར་སྨྱོན་པ་ལྟར་
རྒྱུགས། ངས་ཡུན་རིང་བོར་མི་གཞན་དང་སྐད་ཆ་མ་བཤད་པས་
སེམས་སུ་བཟོད་ཐབས་བྲལ་བའི་སྣང་བ་ཞིག་འདུག ཤིང་རྟ་འཁོར་
ལོ་གྲོང་ཁྱེར་གྱི་ཉེ་འཁོར་བརྒྱུད་ནས་གྲོང་ཁྱེར་དང་རྒྱང་ཐག་ཇེ་རིང་
དུ་འགྲོ་བཞིན་པའི་སྐབས་དེར། ངས་བཟོད་མ་ཐུབ་པར་ཁོའི་རྒྱབ་ལ་
149

བོད་འགྱུར་རིག་གནས་དཔེ་ཚོགས།
ཅིག་བརྒྱབ་ཅིང་སྐད་ཆ་བཤད་པ་ཡིན། ཡིན་ནའང་། ཁོས་ཅི་ཡང་མ་
ཐོས་པ་འདྲ།
ཁོས་ངས་གྷར་སེ་ཡཱ་ལ་འཕྲིན་སྤྲོད་དགོས་པ་ཧ་གོ་ཞིང་། ཁོའི་
ལས་འགན་ནི་ང་དམིགས་ཡུལ་དུ་སྐྱེལ་རྒྱུ་ཡིན་སྲིད། ངས་ཡང་དང་
བསྐྱར་དུ་ཁོར་ངའི་སྐད་ཆར་ཉན་དུ་བཅུག་ནའང་ཕན་འབྲས་མི་
འདུག དེ་བས། ང་ལ་རང་གནས་སུ་སྡོད་ཅིང་ཁོས་ཤིང་རྟ་འཁོར་ལོའི་
ཁ་ཕྱོགས་རྒྱང་རིང་དུ་ཕྱོགས་པར་མགོ་སྒུར་རྒྱུ་ལས་ཐབས་མ་བྱུང་།
ཡང་དབྱིན་ལེ༤ལྷག་ལ་བསྐྱོད་རྗེས་ངེད་གཉིས་ཚ་ཁུལ་གྱི་ནགས་
ཚལ་སྟུག་པོ་ཞིག་ཏུ་འཛུལ་ཞིང་། དེ་ནས་ན་འདམ་ཞིག་བརྒྱུད་ནས་
ཁོད་སྙོམས་པའི་སི་ཕེན་གྲོང་རྡལ་གྱི་གཞུང་ལམ་དུ་ཐོན། ཤིང་རྟ་
འཁོར་ལོ་ནགས་མཐའ་ཞིག་ནས་སྐྱོད་མཚམས་བཞག་ཅིང་། ཤིང་རྟ་
འཁོར་ལོའི་སྒོ་ཕྱི་ནས་ཕྱེ་བྱུང་། ངས་རྒྱུས་མེད་ཀྱི་ངོ་གདོང་ཞིག་མཐོང་
ཞིང་།ཁོས་གནས་དེར་བསྒུགས་ནས་བསྡད་ཡོད་པའི་ཤིང་རྟ་འཁོར་ལོ་
གཞན་ཞིག་ཏུ་སྡོད་དགོས་པའི་རེ་འདུན་བཏོན།
ངོ་མ་མཚར་བ་ལ་ཨང་། ཡོད་ཚད་སྔ་མོ་ནས་བཀོད་སྒྲིག་བྱས་
ཟིན་པ་དང་འདྲ་བར་ལྷག་འཕྲོའི་གཏམ་ཚིག་ཀ་གཅིག་ཀྱང་བཤད་མི་
དགོས་ལ། དུས་ཚོད་སྐར་ཆ་གཅིག་ཀྱང་འགོར་འགྱང་བྱེད་མ་དགོས་
པར།སྐར་མ་གཅིག་གི་རྗེས་སུ་ང་ཡང་བསྐྱར་རྒྱང་སྐྱོད་ཀྱི་ལམ་ལ་ཆས།
ཁ་ལོ་བ་གཉིས་པའང་དང་པོ་དང་འདྲ་བར་སྐད་ཆ་མི་བཤད་པར།
150

གྷར་སེ་ཡཱ་ལ་སྤྲིངས་པའི་འཕྲིན།
ཡིད་ཚིམ་བག་ཕེབས་ངང་ཤིང་རྟ་འཁོར་ལོར་ཁ་ལོ་སྒྱུར་བཞིན་རང་
འདོད་དུ་བྱ་འཕུར་བ་ལྟར་རྒྱུག་གིན་ཡོད། ངས་སྙིང་རུས་བསྐྱེད་དེ་ཁོར་
ཁ་བརྡ་བྱས་ཀྱང་འབྲས་མེད་རེད། ངེད་གཉིས་སི་ཕེན་གྱི་གྲོང་རྡལ་
ཞིག་བརྒྱུད་ཅིང་ཁོབ་རེ་གཙང་བོའི་ལུ་གཤོངས་སུ་ཐོན། དེ་ནས་གླིང་
ཕྲན་ཞིག་གི་ལྟེ་བ་རུ་འཛུལ། གནས་དེར་ཨེན་རྒྱུག་ཆུའི་ཁུག་མགོ་རུ་
འཁྱིལ་བའི་སྔོ་སངས་ཀྱི་མཚོ་མོ་ཁེའེ་རེ་བྷན་གྱི་བཞོལ་བརྒྱུད་དུ་ལམ་
ཞིག་འདུག
ཁ་ལོ་བས་སྔར་བཞིན་སྐད་ཆ་མི་བཤད་ལ། ངས་ལམ་བར་དུ་
ཐབས་འདྲ་མིན་ལ་བརྟེན་ནས་ཁོར་ཁ་བརྡ་བྱས་ཀྱང་། ཁོས་ངའི་སྐད་
གོ་བཞིན་མེད་པ་དང་འདྲ་ལ་ངའི་ལག་བརྡའང་མཐོང་གིན་མེད་པ་
འདྲ། ཤིང་རྟ་འཁོར་ལོ་བྱ་འཕུར་བ་ལྟར་བསྐྱོད་ཅིང་ས་བབ་ཆགས་
ཚུལ་ཇེ་མཐོ་རུ་སོང་བ་དང་མཉམ་དུ་ངའི་དབུགས་ཀྱི་རྒྱུ་བའང་ཇེ་
མགྱོགས་སུ་སོང་། ཉི་མ་རི་ལ་ནུབ་དུས་ངེད་གཉིས་འཁོར་ཚུགས་ཤིག་
ཏུ་ཐོན།
རི་ངོས་ནས་ངའི་ཕྱོགས་སུ་འདྲིལ་ཡོང་བའི་ནག་ཐོམ་ཐོམ་གྱི་
དངོས་རྫས་དེ་ཅི་ཞིག་རེད། སི་ཕེན་གྱི་དབང་འཛིན་ལས་ཁུངས་ཀྱིས་
ང་གནས་འདིར་ཡོང་བ་སྔོན་ཚོད་བྱུང་ཞིང་། ཅ་མེ་ཁ་ཡི་དམག་དཔོན་
ང་ལ་འདྲི་རྩོད་བྱེད་དུ་བཀོད་སྒྲིག་བྱས་པ་ཡིན་ནམ། རྣམ་ཤེས་ལྟ་བུའི་
དངོས་པོ་ཞིག་ཐོན་པ་མཐོང་དུས། ངས་དོགས་ཟོན་ཆེན་པོ་བྱས་པ་
151

བོད་འགྱུར་རིག་གནས་དཔེ་ཚོགས།
ཡིན། མཐར་རི་བོང་ཅལ་འདྲོགས་ཙམ་ཞིག་ཡིན་འདུག ལོ་ན་བགྲེས་
པའི་མི་ནག་ཅིག་རྐང་བ་འཐེང་ཞོར་དུ་ཤིང་རྟ་འཁོར་ལོའི་རྩར་ཐོན་ཏེ་
/ཕྱེ་ཞིང་། བྲོ་བ་ཞིམ་པའི་བྱ་ཤ་བསྲེག་མ་དང་བྷཱ་སི་ཆང་རག་དམ་༦
Úགཉིས་བཅས་བསྐྱལ་བྱུང༌། ཁོས་ཡུལ་དེའི་ཡུལ་སྐད་ཅིག་བཤད་
ཅིང་ངས་གསལ་ལ་མི་གསལ་བའི་ཐ་སྙད་འགའ་རེ་མ་གཏོགས་གོ་
མ་ཐུབ། ཡིན་ནའང་། ངས་ཁུ་པ་མི་དམངས་ལ་རང་དབང་ལེན་པར་
རོགས་རམ་བྱེད་ཀྱིན་ཡོད་པས། ཁོས་ང་ལ་བརྩི་བཀུར་བྱེད་བཞིན་པ་
ཧ་གོ་ཐུབ། ཁོས་ང་ལ་བཟའ་རྒྱུ་བཏུང་རྒྱུ་སྦྱིན་པ་དེས་རང་གི་སེམས་པ་
མཚོན་པ་རེད།
ཁ་ལོ་བ་ང་ཚོའི་ཁོངས་སུ་མི་འདུ་བའི་མི་ཞིག་དང་འདྲ་བར་བྱ་ཤ་
བསྲེག་མ་དང་ཆང་རག ཁ་བརྡ་བཅས་ལ་སྤྲོ་བ་སྤུ་ཙམ་ཡང་མི་འདུག
རྟ་གསར་བ་གཉིས་བརྗེས་ཤིང་ཁ་ལོ་བས་རྟ་ལ་ཤུགས་ཀྱིས་བྲབ་
བཞིན་པས། ངས་མི་ནག་བགྲེས་པོ་དེར “བགྲེས་པོ་ལགས། སླར་
ཡང་མཇལ་ཡོང་།” ཞེས་གྱེས་བརྡ་བཏང་། སྐད་ཅིག་ཙམ་ལ། ངེད་
གཉིས་བྱ་འཕུར་བ་ལྟར་ས་སྤོས་ཀྱི་ཁྲོད་དུ་ཡལ་སོང་།
སྤྱིར་ངས་རང་ཉིད་ཀྱི་ཕྲག་སྟེང་དུ་བབས་པའི་གྷར་སེ་ཡཱ་ལ་
འཕྲིན་སྤྲོད་རྒྱུའི་ལས་འགན་འདིའི་གལ་ཆེན་རང་བཞིན་ཧ་གོ་ཞིང་།
ཕྱིར་འགྱངས་མེད་པའི་སྒོ་ནས་ལམ་ལ་ཆས་དགོས་པ་ཧ་གོ་མོད། ཡིན་
ནའང་། སྔར་མུས་ལྟར་ཚ་བ་ཆེ་ཞིང་ཆར་ཆུ་མོད་སའི་ནགས་ཚལ་
152

གྷར་སེ་ཡཱ་ལ་སྤྲིངས་པའི་འཕྲིན།
གྱིས་ངའི་ཡིད་སེམས་བཀུག་སོང་། གནས་འདིའི་མཚན་མོ་ནི་ཉིན་
དཀར་ལྟར་མཛེས་ཤིང་། ཉི་འོད་འོག་གི་ཚ་ཁུལ་རྩི་ཤིང་གི་མེ་ཏོག་གི་
དྲི་ཞིམ་ཕྱོགས་བཞིར་འཐུལ་བ་དང་། མཚན་མོ་ནི་འབུ་སྲིན་གྱི་འཇིག་
རྟེན་ཞིག་རེད་ལ་ཡུལ་གང་ས་མིག་དབང་འཕྲོག་པ་ཞིག་རེད། ཆེས་
བརྗིད་ཉམས་ལྡན་པའི་ཡུལ་ལྗོངས་ནི་མུན་རུབ་བཞིན་པའི་དུས་རེད།
སྐད་ཅིག་ཙམ་ལ་སྲིན་འབུ་མེ་ཁྱེར་གྱི་ལིན་འོད་ཀྱིས་ནུབ་ཁའི་ཉི་མའི་
ཁ་དོག་སྣ་ལྔའི་ཚབ་བྱས། སྲིན་འབུ་མེ་ཁྱེར་འདི་དག་གིས་རང་ཉིད་
ཀྱི་ཁྱད་མཚར་བའི་མཛེས་པ་ཡིས་ཤིང་སྡོང་ལ་རྒྱན་སྤྲས་འདུག ང་
ནགས་ཚལ་དུ་བསྐྱོད་ཅིང་ཁྱད་དུ་འཕགས་པའི་མཛེས་ལྗོངས་འདི་
མཐོང་དུས་ལྷ་ཡུལ་དུ་ཐོན་པ་ལྟ་བུའི་ཚོར་བ་ཞིག་བྱུང་།
རང་ཉིད་ཀྱི་ཕྲག་ཐོག་ན་ཡོད་པའི་འོས་འགན་དེ་ཡིད་ལ་དྲན་
དུས་མིག་སྔུན་གྱི་མཛེས་པའི་ཡུལ་ལྗོངས་ལ་དོ་སྣང་བྱེད་ཁོམ་མ་བྱུང༌།
རྟའི་ལུས་ཤུགས་ཀྱིས་ཅུང་ཙམ་མ་འདང་ན་ཡང་། ཤིང་རྟ་འཁོར་ལོ་མུ་
མཐུད་དུ་བྱ་འཕུར་བ་ལྟར་རྒྱུག་བཞིན་ཡོད། གློ་བུར་དུ་ནགས་གསེང་
ནས་རྣ་ལ་གཟན་པའི་སི་སྒྲ་ཞིག་གྲགས་བྱུང་
ཤིང་རྟ་འཁོར་ལོ་སྐྱོད་མཚམས་བཞག་ཅིང་། གློ་བུར་དུ་མི་སྐོར་
ཞིག་བར་སྣང་ནས་མར་བབས་བྱུང་ལ། ལུས་ཡོངས་སུ་མཚོན་ཆས་
བཀང་བའི་མི་སྐོར་ཞིག་གིས་ངའི་མཐའ་ནས་བསྐོར་བྱུང་། དབྱིན་
ཇིས་བཙན་བཟུང་བྱས་པའི་ཡུལ་དུ་སི་ཕེན་གྱི་དམག་མིའི་བཀག་
153

བོད་འགྱུར་རིག་གནས་དཔེ་ཚོགས།
འགོག་ཐེབས་དུས། ང་ལ་འཇིགས་སྣང་རྩ་བ་ནས་མེད་ནའང་གློ་བུར་
དུ་ཤིང་རྟ་འཁོར་ལོ་འགྲོ་མཚམས་བཞག་པ་དེས་ང་ལ་བྲེལ་འཚུབ་ཀྱི་
སྣང་བ་ཞིག་སྟེར་བྱུང་། ཅ་མེ་ཁ་ཡི་དབང་འཛིན་ལས་ཁུངས་ཀྱི་བྱ་བྱེད་
འདིས་ཐེངས་འདིའི་ལས་འགན་ཕམ་པར་བྱེད་སྲིད་ལ།གལ་ཏེ་ཅ་མེ་ཁ་
ཡི་དབང་འཛིན་ལས་ཁུངས་ལ་ཐོག་མ་ནས་བརྡ་འབྱོར་ཞིང་། ངས་གླིང་
ཕྲན་འདིའི་བར་གནས་ལས་དོན་ལ་འགལ་བའི་ལས་སྒྲུབ་ཀྱིན་པ་ཧ་
གོ་ན། ང་སྔོན་དུ་བགྲོད་པར་བཀག་འགོག་བྱེད་སྲིད། དམག་མི་དེ་དག་
དབྱིན་ཇི་ཡི་དམག་མི་ཡིན་ན་ཅི་མ་རུང་།
མགྱོགས་མྱུར་ངང་ངའི་སེམས་ཁྲལ་དེ་མེད་པར་བྱས་སོང་། སྐད་
དམའ་མོའི་སྒོ་ནས་ཁ་བརྡ་ཞིག་བྱས་རྗེས་ངེད་གཉིས་བཏང་སོང་།
ཕལ་ཆེར་ཆུ་ཚོད་གཅིག་ལྷག་གི་རྗེས་སུ། ངེད་གཉིས་ཀྱི་ཤིང་རྟ་
འཁོར་ལོ་ཁང་ཆེན་ཞིག་གི་མདུན་དུ་བསྡད་ཅིང་། ཁང་མིག་ཏུ་གསལ་
ལ་མི་གསལ་བའི་འོད་སྣང་ཞིག་འཚེར་གྱིན་འདུག ཕུན་སུམ་ཚོགས་
པའི་ནུབ་ཟས་ཀྱིས་ངེད་གཉིས་ལ་བསྒུགས་ནས་བསྡད་ཡོད། འདི་ནི་
འབྲེལ་གཏུག་ཁང་གིས་ངེད་གཉིས་ལ་ཆེད་དུ་གྲ་སྒྲིག་བྱས་པ་རེད།
ཐོག་མར་ངེད་གཉིས་ཀྱི་མདུན་དུ་དྲངས་ཡོང་བ་དེ་ཅ་མེ་ཁ་ཡི་
རམ་རྟགས་ཅན་གྱི་ཨ་རག་རེད། ངས་རང་ཉིད་ཀྱི་དཀའ་བ་ཡོད་ཚད་
བརྗེད་ཟིན་ལ། ཤིང་རྟ་འཁོར་ལོ་ཕལ་ཆེར་ཆུ་ཚོད༩ཡི་རིང་ལ་དབྱིན་
ལེ༧༠ལྷག་ལ་བསྐྱོད་ཟིན་པའང་བརྗེད་སོང་། རྟ་མི་ཐེངས་གཉིས་ལ་
154

གྷར་སེ་ཡཱ་ལ་སྤྲིངས་པའི་འཕྲིན།
བརྗེས་ཟིན་ནའང་།རམ་རྟགས་ཅན་གྱི་ཨ་རག་གི་དྲི་ཞིམ་མ་གཏོགས་
ཅི་ཡང་ཚོར་མ་སོང་།
དེ་ནས་ཡང་བཀའ་བརྡ་ཞིག་འབྱོར་བྱུང་། ཉེ་འགྲམ་གྱི་ཁང་མིག
ལས་མཐོ་ལ་བརྗིད་པའི་མི་ཞིག་ཕྱིར་ཐོན། བལྟས་ན་བློ་ཐག་ཆོད་
པོ་ཞིག་ཡིན་ཞིང་། སྨ་ར་རིང་བོ་ཞིག་བཞག་འདུག ལག་པའི་མཛུ་
གུ་གཅིག་གི་སྣེ་མོ་ཆད་འདུག ཁོའི་གདོང་ནས་བརྟེན་རུང་ཞིང་བློ་
དཀར་བའི་མིག་མདངས་ཤིག་ངོམ་བྱུང་ལ། ཁྱད་འཕགས་ཀྱི་ཐོབ་ཐང་
ཞིག་ཀྱང་ཕྱིར་མངོན། ཁོ་ནི་མོ་ཞི་ཁོ་རྒྱལ་ཁབ་ནས་ཁུ་པ་རུ་ཡོང་
བ་རེད། ཁོས་སི་ཕེན་གྱི་ལམ་ལུགས་རྙིང་པར་དོགས་སློང་བྱས་པས་
མཛུབ་གུ་གཅིག་གི་སྣེ་མོ་བཅད་ནས་གནས་འདིར་སྤྱུགས་པ་ཡིན་
འདུག ཁོའི་མིང་ལ་ལྗིར་ཝ་སེའི•སཱ་བྷེའོ་རུ་འབོད་ཅིང་ངའི་འཕྲིན་
འདི་སྤྱི་ཆེའི་དམག་དཔོན་གྷར་སེ་ཡཱའི་ལག་ཏུ་འཕྲོད་རག་བར་གྱི་
ལམ་ཁྲིད་པ་རེད། ཁོ་ཚོས་ཡུལ་འདིའི་ཡུལ་མི་གླས་ནས་ང་ཅ་མེ་ཁ་
ནས་ཕྱིར་སྐྱེལ་དུ་བཅུག མི་འདི་དག་ལས་ངའི་ལག་རོགས་མི་གཅིག་
མ་གཏོགས་མདུན་གྱི་དབྱིན་ལེྋགྱི་མཚམས་ནས་ཚང་མའི་ལས་
འགན་ཚར་བ་རེད།
ཆུ་ཚོད་གཅིག་ལ་ངལ་གསོས་རྗེས་ང་ཚོ་མུ་མཐུད་དུ་ལམ་ལ་
ཆས་ཤིང་། ཁང་བ་དེ་ཡོད་ས་ནས་ཆུ་ཚོད་ཕྱེད་ཀ་ཙམ་ལས་མ་སོང་
བར། ཡང་མི་ཞིག་གིས་སི་སྒྲ་བུས་པས་ང་ཚོའི་ཤིང་རྟ་འཁོར་ལོ་སྐྱོད་
155

བོད་འགྱུར་རིག་གནས་དཔེ་ཚོགས།
མཚམས་མི་འཇོག་ཐབས་མེད་བྱུང་། ཁ་ཁུ་སིམ་པོས་དབྱིན་ལེ་གཅིག་
ལྷག་གི་ཚེར་མའི་ལམ་དུ་བསྐྱོད་རྗེས། ཁི་སྡོང་སྟུག་པོ་སྐྱེས་པའི་སིལ་
སྡོང་ར་བ་ཞིག་ཏུ་ཐོན་ཞིང་།གནས་འདི་མཚོ་ཁུག་དང་ཐག་ཧ་ཅང་ཉེ།
མཚོ་ཁུག་གི་སྨི༥༠ལྷག་གི་ཡུལ་དུ་ཉ་གྲུ་ཞིག་ཆུ་ངོས་སུ་དལ་
གྱིས་འགུལ་གྱིན་འདུག་ལ། གློ་བུར་དུ། གྲུའི་ནང་ནས་འོད་ཐིག་ཕྲ་མོ་
ཞིག་འཕྲོས་བྱུང་། ང་ཚོ་ཁ་ཁུ་སིམ་མེར་ཡོང་བ་ཡིན་ལ་སུ་ཞིག་གིས་
ཀྱང་ཧ་གོ་མི་སྲིད་པས། ངས་ཚོད་དཔག་བྱས་ན་འདི་འབྲེལ་གཏུག་
བརྡ་རྟགས་ཤིག་ཡིན་རྒྱུ་རེད། ལྗིར་ཝ་སེའོ་གྲུ་དེའི་དོགས་ཟོན་ལ་ཡིད་
ཚིམ་ཡོད་པ་མངོན་གསལ་ཡིན་ཞིང་ཁོས་ལན་བྱིན།
དེ་ནས་ངས་དམག་མི་འབྲེལ་གཏུག་ཁང་གིས་མངགས་པའི་མི་
ཚང་མར་གྱེས་བརྡ་བཏང་། གནས་འདི་ནས་ངས་གྷར་སེ་ཡཱ་ལ་འཕྲིན་
སྐྱེལ་བའི་ལས་ཀའི་ལམ་ཐག་ཅིག་མཇུག་རྫོགས་སོང་།
ང་ཚོ་ཆུར་བརྒལ་ནས་གྲུ་ཆུང་གི་འགྲམ་དུ་ཐོན་ཞིང་། གྲུ་ཐོག་
ཏུ་བུད་དུས་ད་གཟོད་གྲུའི་ནང་དུ་རྡོ་ཕ་བོང་མང་བོ་ཞིག་གིས་མནན་
འདུག་པ་མཐོང་ལ། གྲུ་བཞི་ནར་དབྱིབས་དང་ཐོ་ཐོ་བྱས་ཡོད་པ་དེ་
དག་དངོས་རྫས་རེད་མོད། ཡིན་ནའང་། གྲུ་བརྟན་བརླིང་དུ་འདུག་
པར་རོགས་བྱེད་ཐུབ་ཀྱིན་མི་འདུག ང་ཚོས་ལྗིར་ཝ་སེའོ་གྲུ་དཔོན་དུ་
བསྐོས་ཤིང་ལག་རོགས་ངེད་གཉིས་གྲུ་བ་བྱས་པ་ཡིན། གྲུའི་ནང་གི་རྡོ་
ཕ་བོང་དང་དངོས་རྫས་དེ་དག་གིས་བར་སྟོང་ཆེན་པོ་ཞིག་ཟིན་འདུག་
156

གྷར་སེ་ཡཱ་ལ་སྤྲིངས་པའི་འཕྲིན།
པས།ནང་དུ་བསྡད་ན་སྐྱིད་པོ་ཞིག་མ་རེད།
ཤུལ་དུ་ཡོད་པའི་དབྱིན་ལེ༣ལྷག་གི་ལམ་དེ་མགྱོགས་མྱུར་ངང་
བགྲོད་ཚར་ཆེད་ངས་ལྗིར་ཝ་སེའོ་ལ་རང་གི་རེ་འདུན་བཤད་པ་ཡིན།
ཁོང་གཉིས་ཀྱིས་ཀྱང་སྤྲོ་སེམས་འཁོལ་བོས་རམ་འདེགས་བྱས་པས་
ང་ལ་སེམས་འགུལ་བརྗོད་དཀའ་བ་ཞིག་ཐེབས་སོང་། མཚོ་ཁུག་ཏུ་
རླུང་ཤུགས་ཆུང་ཞིང་གྲུ་བསྐྱོད་མི་ཐུབ་པས། ཁོས་ང་ལ་ངེས་པར་དུ་
མཚོ་འགག་བསྐོར་ནས་འགྲོ་དགོས་པར་བཤད། ང་ཚོ་མགྱོགས་མྱུར་
ངང་མཚོ་འགག་དང་གྱེས་ཤིང་བསིལ་རླུང་ལ་འཕྲད་པས། ལྟས་ངན་
པ་གཅིག་རྗེས་གཉིས་མཐུད་དུ་བྱུང་བའི་བགྲོད་ལམ་གཉིས་པ་དེ་ལྟར་
མགོ་བརྩམས་བྱུང་།
གསང་རྒྱ་ཕྲན་བུ་ཞིག་ཀྱང་མེད་པའི་སྒོ་ནས་བཤད་ན།ཁོ་ཚོ་དང་
བྲལ་རྗེས་ང་ལ་སེམས་ཁྲལ་ཧ་ཅང་ཆེ་བའི་དུས་ཤིག་ཡོད་མྱོང་། ཅ་མེ་
ཁ་མཚོ་འགྲམ་ནས་དབྱིན་ལེ༣ལྷག་གི་སར་ཐོན་པའི་སྐབས་སུ། གལ་
ཏེ་ང་དགྲ་བོས་བཟུང་ན། ལས་འགན་མི་འགྲུབ་པར་མ་ཟད། ད་དུང་ཚེ་
སྲོག་ཀྱང་རླུང་ཁའི་མར་མེ་བཞིན་ཉེན་ཁ་ཆེ། ང་ལ་གྲུ་བ་འདི་ཚོ་དང་
མཚོ་མོ་ཁེའེ་རེ་བྷན་ལས་གྲོགས་པོ་གཅིག་ཀྱང་མེད།
བྱང་ཕྱོགས་སུ་དབྱིན་ལེ༡༠༠ལྷག་ལ་བསྐྱོད་དུས་ཁུ་པ་མཚོ་
འགྲམ་དུ་ཐོན་པ་ཡིན། མེ་མདའ་ཕྲག་པར་ཁུར་ཞིང་མདེལ་ཤུབས་
རྐེད་པར་དཀྲིས་པའི་སི་ཕེན་གྱི་མཐའ་སྐྲོད་དམག་གྲུ་ཡང་མོ་ཞིག

བོད་འགྱུར་རིག་གནས་དཔེ་ཚོགས།
རྟག་པར་གནས་འདིར་ཉེན་ཞིབ་བྱེད་པར་ཡོང་གིན་འདུག ཁ་ཞེང་
ཆུང་བའི་དམག་གྲུའི་སྟེང་དུ་མེ་སྒྱོགས་དང་མེ་མདའ་ཡོད་ཅིང་། གྲུ་
བ་ཚོར་ཡང་མེ་མདའ་རེ་ཡོད་པས། ཁོ་ཚོའི་མཚོན་ཆ་ང་ཚོ་ལས་ཀྱང་
སྔོན་ཐོན་རེད། འདིའང་ངས་རྗེས་སུ་ཧ་གོ་བ་ཡིན། གལ་ཏེ་ང་ཚོ་དགྲ་
བོར་འཕྲད་ན།ཁོ་ཚོས་གང་བྱུང་གི་མཚོན་ཆ་ཞིག་ལག་ཏུ་བླངས་ནས་
ང་ཚོའི་སྲོག་འཕྲོག་ནུས།
ཡིན་ནའང་། ང་ངེས་པར་དུ་རྒྱལ་དགོས་ཤིང་ངེས་པར་དུ་སྤྱི་ཆེའི་
དམག་དཔོན་གྷར་སེ་ཡཱ་ལ་ཕྲད་ནས། འཕྲིན་འདི་གྷར་སེ་ཡཱ་ཡི་ལག་
ཏུ་སྤྲོད་དགོས།
ང་ཚོའི་འགྲོ་སྐྱོད་འཆར་གཞི་ནི་ཉི་མ་ནུབ་རག་བར་དུ་ཁུ་པ་
མཚོ་ཁུལ་དང་བར་ཐག་དབྱིན་ལེ༣ལྷག་ཡོད་པའི་གནས་དེར་སྡོད་
ཅིང་། དེའི་འཕྲོར་མཚོ་འགྲུལ་ལ་བརྟེན་ནས་བྱུ་རུའི་བྲག་རྡོ་ཞིག་གི་
ཐོག་ཏུ་སོང་ནས་སྐྱ་མདའ་ཤར་བའི་བར་དུ་བསྒུག་རྒྱུ་དེ་རེད། གལ་ཏེ་
ང་ཚོ་དགྲའི་ལག་ཏུ་ཤོར་སོང་ན། ལུས་ཐོག་ན་ཡིག་ཆ་གང་ཡང་ཁྱེར་
མེད་པའི་རྒྱུ་མཚན་གྱིས་དགྲ་བོར་བདེན་དཔང་ཅི་ཡང་ཐོབ་མི་སྲིད
ལ༑ བདེན་དཔང་ཐོབ་ནའང་རྡེའུ་རིལ་གྱིས་བཀང་བའི་གྲུ་ཆུང་དེ་ཆུ་
རུ་ནུབ་སླ་བས། ང་ཚོས་གྲུ་ཆུའི་ནང་དུ་ནུབ་ཏུ་བཅུག་ན་དགྲ་བོས་རོ་
འཚོལ་འདོད་ནའང་ངལ་བ་འབྲས་མེད་དུ་འགྱུར་འགྲོ།
ཞོགས་པར། མཚོ་ངོས་ཀྱི་མཁའ་དབུགས་བསིལ་ཞིང་འཇམ་ལ།
158

གྷར་སེ་ཡཱ་ལ་སྤྲིངས་པའི་འཕྲིན།
ཉིན་གཅིག་ལ་ངལ་དུབ་ཀྱིས་ཁེངས་པའི་ང་ཅུང་ཙམ་གཉིད་དགོས་
འདོད་དུས། གློ་བུར་དུ། ལྗིར་ཝ་སེའོ་ཡིས་སྐད་མགོ་མཐོན་པོས་བོས་
བྱུང་། ང་ཚོ་ཚང་མ་མྱུར་དུ་ཡར་ལངས། འཇིགས་སུ་རུང་བའི་སི་ཕེན་
གྱི་དམག་གྲུ་དེ་དབྱིན་ལེ་འགའི་ཕ་རོལ་ནས་ང་ཚོའི་ཕྱོགས་སུ་ཡོང་
གིན་འདུག་ལ། ཁོང་ཚོས་སི་ཕེན་གྱི་སྐད་ཀྱིས་ང་ཚོར་བསྐྱོད་མཚམས་
འཇོག་དགོས་པའི་བཀའ་བཏང་བྱུང་།
གྲུ་དཔོན་ལྗིར་ཝ་སེའོ་གཅིག་པུས་གྲུ་ཡི་ཁ་ཕྱོགས་འཚོལ་གྱིན་
ཡོད་པ་ལས། གཞན་པ་ཚང་མ་གྲུ་ཁང་དུ་ཡིབ། གྲུ་དཔོན་ཉབ་བེ་ཉོབ་
བེར་གྲུ་ཤན་གྱི་སྟེང་དུ་བསྙེས་ཤིང་གྲུ་མགོ་མུ་མཐུད་དུ་ཅ་མེ་ཁ་མཚོ་
ཁ་དང་མཉམ་སྐྱོད་བྱེད་ཀྱིན་ཡོད།
“ཁོ་ཚོས་ང་ནི་ཅ་མེ་ཁ་ནས་ཡོང་བའི ‘ཉ་བ་ཁེར་རྐྱང་།’ རེད་
སྙམ་བཞིན་ཡོད་ཀྱང་སྲིད། ཁོ་ཕར་བུད་སོང་།” གྲུ་དཔོན་ཀྱང་ཧ་ཅང་
ཞི་དུལ་ངང་བསྡད།
ངོ་མ་ཁོས་བཤད་པ་ལྟར་རེད། དམག་གྲུ་དེ་ང་ཚོའི་ཉེ་འཁོར་དུ་
ཐོན་དུས། ཧོལ་རྒྱུག་ལ་དགའ་བའི་གྲུ་དཔོན་ན་ཆུང་དེས་སི་ཕེན་གྱི་
སྐད་ཀྱིས “ཉ་ཨེ་ཟིན་ཐལ།” ཞེས་དྲིས་པར། གྲུ་དཔོན་གྱིས་ཀྱང་སི་
ཕེན་གྱི་སྐད་ཀྱིས “མ་ཟིན་ཐལ། ཡ་ང་བའི་ཉ་དེ་དག་དེ་རིང་ཉ་རྒྱ་རུ་
ཚུད་ཀྱིན་མི་འདུག” ཅེས་ལན་བཏབ།
མཚོ་དམག་རྒོད་ཆུང་སྟེ།དམག་ཐོབ་གཞན་ཡིན་ཡང་སྲིད། གལ་
159

བོད་འགྱུར་རིག་གནས་དཔེ་ཚོགས།
ཏེ་ཁོས་ཀླད་པ་ཅུང་ཟད་འགུལ་ན་ཁོའི་ལག་ཏུ “ཉ་ཆེན” ཞིག་ཟིན་
ཐུབ་ལ། ང་ལའང་དེ་རིང་གཏམ་རྒྱུད་འདི་འདྲ་ཞིག་བཤད་པའི་གོ་
སྐབས་ཡོད་མི་སྲིད།
དམག་གྲུ་དེ་ང་ཚོ་དང་ཁ་ཐག་རིང་དུ་གྱེས་དུས། ལྗིར་ཝ་སེའོ་
ཡིས་ང་ཚོར་རླུང་གཡོར་ཡར་འཐེན་དགོས་པའི་བཀའ་བཏང་བ་
དང་། ངའི་ཕྱོགས་སུ་འཁོར་ནས “གལ་ཏེ་སྐུ་ཞབས་ཁྱེད་དཀའ་ན
གཉིད་དང་། ད་སེམས་ལྷོད་ལ་ཕབ་ནས་གཉིད་ཆོག་ལ། ཉེན་ཁ་ཡོད་
ཚད་ཡལ་བ་རེད།” ཅེས་བཤད།
དེའི་འཕྲོའི་ཆུ་ཚོད་དྲུག་གི་རིང་ལ་ང་དལ་ལྷོད་ངང་གཉིད་པ་ཡིན།
མེ་ལྟར་ཚ་བའི་ཉི་འོད་དེ་འཚེར་བ་མིན་ན། ང་མུ་མཐུད་དུ་རྡོ་གདན་
ཐོག་ཏུ་ཅུང་ཟད་གཉིད་རྒྱུ་རེད།
ཁུ་པ་བ་དེ་ཚོས་སྤོབས་སེམས་ཀྱིས་ཁེངས་བའི་ངང་ནས་ང་ལ “སྐུ་
ཞབས་རོའོ་ཝན་ལགས། གཉིད་སྐྱིད་པོ་བྱུང་ངམ།” ཞེས་འཚམས་
འདྲི་བྱས་བྱུང་། གནས་འདིར་ཉིན་གང་བོར་ཚ་བ་ཤིན་ཏུ་ཆེ་བས་ཅ་
མེ་ཁ་ཡོངས་རྫོགས་མདོག་དམར་པོར་བསྒྱུར། ཕ་ལམ་སྔོན་པོ་ལྟ་བུའི་
ནམ་མཁའི་ངོས་སུ་སྤྲིན་པ་བ་སྤུ་ཙམ་ཡང་མེད་ལ། གླིང་ཕྲན་གྱི་ལྷོ་
མཐའ་ཚང་མ་མཛེས་སྡུག་ལྡན་ལ་ཚ་བ་ཆེ་ཞིང་ཆར་ཆུ་མང་སའི་
ནགས་ཚལ་ཡིན། མཛེས་སྡུག་ལྟ་བས་མི་ངོམ་པ་ཞིག་རེད་ལ། མཛེས་
ཤིང་ངོ་མཚར་བའི་ཡུལ་ལྗོངས་ཀྱི་རི་མོ་ཞིག་དང་མཚུངས་སོ།། གླིང་
160

གྷར་སེ་ཡཱ་ལ་སྤྲིངས་པའི་འཕྲིན།
ཕྲན་གྱི་བྱང་ཁུལ་ལུང་སྟོང་ཆེན་པོ་ཞིག་རེད། ཁུ་པའི་མགོ་ཐོག་ཏུ་
སྤྲིན་ནག་ཆེན་པོ་ཞིག་གིས་བཀབ་འདུག ང་ཚོས་བྲེལ་འཚུབ་ངང་དེ་
ལ་བལྟས་ནས་བསྡད་མོད། དེ་ཡལ་ནས་འགྲོ་བའི་རྟགས་མཚན་གང་
ཡང་མེད་པ་འདྲ། རླུང་ཤུགས་ཇེ་ཆེར་སོང་བས་མཚོ་འགྲུལ་ལ་ཧ་ཅང་
འཚམས་པོ་འདུག ང་ཚོའི་གྲུ་ཆུང་རྒྱུན་རིང་བོར་སྐྱོད་ཡོད་ལ། གྲུ་
དཔོན་ལྗིར་ཝ་སེའོ་ཡི་ཁ་ནང་དུ་ཐ་མག་ཞིག་བཟུང་ནས་སྤྲོ་སེམས་
འཁོལ་བོས་གྲུ་བ་ཚོར་ཀུ་རེ་རྩེ་བཞིན་འདུག
ཕལ་ཆེར་ཕྱི་དྲོའི་ཆུ་ཚོད༤ཡས་མས་སུ། སྤྲིན་ནག་ཡལ་ཞིང་
གསེར་མདོག་གི་ཉི་འོད་རི་རྒྱལ་རཱ་མའེ་སི་ཋི་རཱའི་སྟེང་དུ་འཕྲོས་ནས་
རི་དེ་མཛེས་ཤིང་བརྗིད་ཉམས་ལྡན་པ་ཞིག་ཏུ་བསྒྱུར། སྙན་ངག་དང་
རི་མོར་འདྲ་བའི་ཡུལ་ལྗོངས་དེས་ང་ཚོར་སྒྱུ་རྩལ་གྱི་ཞིང་ཁམས་
སུ་ཐོན་པའི་ཚོར་བ་ཞིག་སྟེར་བྱུང༌། གནས་འདིར་མེ་ཏོག་སྣ་བརྒྱ་
མཚོ་མོ་བཞད་ཅིང་། རི་ཆུ་གཅིག་ལ་གཅིག་བརྟེན་དུ་ཆགས་འདུག
དང་ནམ་མཁའི་ཁ་དོག་གཞི་གཅིག་ཏུ་འདྲེས་འདུག་པས། འཇིག་རྟེན་
འདིར་འདི་འདྲའི་གནས་གཉིས་པ་ཞིག་རྙེད་ཐབས་བྲལ་ལོ།།མཚོ་ངོས་
ལས་སྨི༢༤༠༠ཙམ་མཐོ་བའི་རི་བོའི་སྟེང་དུ་བསམ་ཡུལ་ལས་འདས་
པའི་དབྱིན་ལེ་བརྒྱ་ཕྲག་རིང་གི་ལྗང་མདོག་གི་བགྲོད་ལམ་ཞིག་འདུག
ཡིན་ནའང་། ང་ལ་མཛེས་ལྗོངས་དེར་རྒྱང་ལྟ་བྱས་ནས་འདུག་
ཁོམ་མེད། གྲུ་དཔོན་ལྗིར་ཝ་སེའོ་ཡིས་གྲུ་གཡོར་བསྡུས་ནས་
161

བོད་འགྱུར་རིག་གནས་དཔེ་ཚོགས།
མགྱོགས་ཚད་ཇེ་དལ་དུ་གཏང་དགོས་པའི་བཀའ་བཏང་། ངས་དེའི་
རྒྱུ་མཚན་ཧ་མ་གོ་བས་ཁོང་ཚོས “འུ་ཚོ་གཡུལ་སར་ཐག་ཇེ་ཉེར་
འགྲོ་བཞིན་ཡོད་པས། འུ་ཚོས་མཚོ་ངོས་ཀྱི་དགེ་མཚན་ཅི་ནུས་ཀྱིས་
བཀོལ་བ་དང་། དགྲ་བོར་གཡོལ་ཐབས་ཀྱིས་ནུས་ཤུགས་ཉར་ནས་
འདུག་དགོས། ད་དུང་སྔོན་དུ་བསྐྱོད་དེ་དགྲ་བོས་མཐོང་ན་དོན་མེད་དུ་
ཚེ་སྲོག་བློས་བཏང་བ་རེད།” ཅེས་གསལ་འགྲེལ་བྱས།
ང་ཚོས་མགྱོགས་མྱུར་ངང་མཚོན་ཆར་བརྟག་ཞིབ་བྱས་དུས། ངས
S•Wརྟགས་ཅན་གྱི་བེའུ་ཐུང་རང་འཁོར་མ་ཞིག་ལས་འཁྱེར་མེད་པས
ཁོ་ཚོས་ང་ལ་བོའུ་རིང་ཞིག་སྦྱིན། ངའི་ལག་རོགས་འདུ་བའི་གྲུ་ཐོག་གི་
མི་རེ་རེར་འདི་འདྲའི་མཚོན་ཆ་རེ་ཡོད། མིག་སྔར། ང་ཚོའི་འགྲོ་ལམ་
འཇིགས་སྣང་གིས་ཁེངས་ཤིང་ཉེན་ཁ་མེད་པ་ཞིག་ཡིན་ནའང་། ད་ནི་
ལས་འགན་འདིའི་ཆེས་བཙན་པའི་དུས་ལ་བབས་སོང་། ཉེན་ཚབ་ཆེ་
བའི་འགག་རྩར་ཐུག་པས་གལ་ཏེ་འཇུ་བཟུང་བྱས་ན་འཆི་བ་མཚོན་
པ་རེད། གྷར་སེ་ཡཱ་ལ་འཕྲིན་སྤྱོད་པའི་འགན་འཁྲིའང་ངལ་བ་འབྲས་
མེད་དུ་གྱུར་བ་རེད།
མཚོ་ཁ་དང་བར་ཐག་དབྱིན་ལེ༢༥ལྷག་ཡོད་མོད། ཡིན་ནའང་།
བལྟས་བསྡད་ན་ཧ་ཅང་ཐག་ཉེར་ཡོད་པ་དང་འདྲ། མཚན་ཕྱེད་ལ་ཐོན་
དུས་གྲུ་གཡོར་བརྟན་པོར་མི་གནས་པར་འགུལ་ཞིང་གྲུ་བ་ཚོས་གྲུ་
ཁེམ་གྱིས་བསྐྱལ་བ་དང་། སྟབས་ལེགས་པ་ཞིག་ལ་ཆུ་རླབས་ཆེན་
162

གྷར་སེ་ཡཱ་ལ་སྤྲིངས་པའི་འཕྲིན།
པོར་འཕྲད་པས་ལུས་ཤུགས་ཆེན་པོ་མ་དགོས་པར་གྲུ་ཆུང་མཚོ་ཁུག་
ཆུང་ཆུང་ཞིག་ཏུ་དྲངས་སོང་། ང་ཚོས་མུན་ནག་ཁྲོད་དུ་སྤར་མྱུར་བྱས་
ནས་མཚོ་ཁ་དང་བར་ཐག་སྨི༥༠ཡི་མཚམས་སུ་གྲུའི་བསྐྱོད་མཚམས་
བཞག་ཅིང་། ངས་ཚང་མ་མཚོ་ཁར་འབུད་རྒྱུའི་བསམ་འཆར་བཏོན་
མོད། ལྗིར་ཝ་སེའོ་ཡི་བསམ་ཚུལ་དེ་ལས་འཐུས་སྒོ་ཚང་ལ་ཁོས “སྐུ་
ཞབས་ལགས། འུ་ཚོའི་མདུན་རྒྱབ་ཀུན་ཏུ་དགྲ་བོ་ཐད་བཅར་ཡོད་
པས། རབ་ཡིན་ན་རང་སར་བསྡད་ནས་མ་འགུལ་ན་བཟང་། གལ་ཏེ་
དམག་གྲུས་འུ་ཚོའི་གནས་ཚུལ་ལ་རྒྱུས་ལོན་བྱ་འདོད་ན། ཁོང་ཚོ་འུ་
ཚོ་བརྒྱུད་ནས་ཡོང་སའི་བྱུ་རུའི་བྲག་རྡོ་དེ་བརྒྱུད་ནས་ཡོང་ངེས། འུ་ཚོ་
སྐབས་དེར་མཚོ་ཁར་བུད་ནའང་འཕྱི་རྒྱུ་མེད་ལ། མུན་ནག་གི་རྒུན་
འབྲུམ་ར་བ་བརྒྱུད་ནས་སོང་ན་ཅི་དགར་འགྲོ་འོང་བྱ་ཆོག”ཅེས་
བཤད།
མཁའ་མཐའི་ཚ་རླབས་དལ་གྱིས་ཕྱོགས་སོ་སོར་མཆེད་འགྲོ་ལ།
ང་ཚོས་ཕལ་ཆེར་མཚོ་ཁའི་བར་དུ་སྐྱེས་ཡོད་པའི་རྒུན་འབྲུམ་དང་
སྡོང་དམར། སྡོང་ཕྲན་ནག་རྫོབ། ཁམ་སྡོང་དམར་པོ་བཅས་མཐོང་
བྱུང་། སྤྱིར་གསལ་བོར་མཐོང་མི་ཐུབ་མོད། ཡིན་ནའང་། མི་རྣམས་
ཀྱི་མིག་མདུན་དུ་གསལ་ལ་མི་གསལ་བའི་མཛེས་སྡུག་ཅིག་བསྐྲུན།
ཉི་འོད་ཁུ་པ་ཡི་རི་རྩེར་འཕྲོས་ཤིང་། སྐད་ཅིག་ཙམ་ལ་རྣམ་པ་ཡོངས་
རྫོགས་གསར་པར་གྱུར་པ་དང་སྨུག་པའང་ཡལ་སོང་། སྡོང་ཕྲན་རྫོབ་
163

བོད་འགྱུར་རིག་གནས་དཔེ་ཚོགས།
པོས་བསྒྲིབས་པའི་གྲིབ་ནག་དེའང་མེད་པར་གྱུར། མཚོ་ཁར་རྒྱག་
བཞིན་པའི་ནག་ཐིབ་ཐིབ་ཀྱི་མཚོ་ཆུ་དེའང་མིག་འཕྲུལ་སྟོན་བཞིན་
པ་དང་འདྲ་བར་ལྗང་མདོག་ཏུ་གྱུར་ལ། འོད་ཟེར་གྱིས་གཞི་ནས་མུན་
ནག་ཕམ་པར་རྫོགས།
གྲུ་བ་ཚོ་མཚོ་ཁར་ཅ་དངོས་རྣམས་སྤོ་བར་བྲེལ་གྱིན་འདུག་
ལ༑ ང་ལྷིང་འཇགས་ངང་གནས་དེར་ངལ་དུབ་ཀྱི་ཉམས་འགྱུར་གྱིས་
འགྲེང་ནས་བསྡད་ཡོད་པས། ལྗིར་ཝ་སེའོ་ཡིས “སྐུ་ཞབས་ལགས།
ཁམས་བཟང་།” ཞེས་སྐད་དམའ་མོས་ང་བོས། མ་གཞི་སྐབས་དེར་
ངས་སྔོན་ཆད་སྙན་ངག་པ་ཞིག་གིས་འདི་འདྲའི་ཡུལ་ལྗོངས་ཤིག་
མཐོང་བའི་དུས་སུ་བརྩམས་པའི “མུན་ནག་གི་དཀར་མེ་གཟིམས་
ཟིན་ལ། སྤྲོ་དགས་ཁེངས་པའི་ཉིན་མོ་ཡང་སྨུག་པའི་ཀློང་ནས་རི་རྩེར་
བསྙེགས་ཤིང་། རྐང་པ་གཉིས་འཐེང་ཞོར་དུ་ཡར་འགྲེང་བྱུང་།” ཞེས་
པའི་སྙན་ཚིག་ཅིག་ཡིད་ལ་དྲན་གྱིན་ཡོད།
ང་མཚོ་
འདི་འདྲའི་མཛེས་སྡུག་ལྡན་པའི་ཞོགས་པ་ཞིག་ལ།
འགྲམ་དུ་འགྲེང་ནས་རང་དབང་མེད་པར་ངའི་མིག་མདུན་དུ་དམག
གྲུ་ཧ་ཅང་ཆེན་པོ་ཞིག་ཡོད་པ་དང་། དེའི་ངོས་སུ་ངའི་ཆེས་དད་གུས་
བྱེད་སའི་མི་སྟེ་མེ་གླིང་རྙེད་པ་པོ་ཁོ་ལོམ་བྷཱ་སིའི་མིང་བརྐོས་ཡོད་པ་
ལྟ་བུའི་སྣང་བ་ཞིག་ཤར་བས། གཟི་བརྗིད་ལྡན་པའི་འགན་འཁྲིའི་
བསམ་པ་ཞིག་རང་ཤུགས་སུ་སྐྱེས་བྱུང་།
164

གྷར་སེ་ཡཱ་ལ་སྤྲིངས་པའི་འཕྲིན།
ངའི་མཛེས་སྡུག་གི་རྨི་ལམ་མགྱོགས་མྱུར་ངང་མཇུག་རྫོགས་ཤིང་
ཅ་དངོས་ཀྱང་སྤོས་ཚར་བས་ཁོ་ཚོས་ང་མཚོ་ཁ་རུ་ཁྲིད།གྲུ་ཆུང་དེའང་
ལུང་ཁུག་དོག་མོ་ཞིག་ཏུ་དྲུད་ཅིང་ནགས་ཚལ་སྟུག་པོ་ཞིག་ཏུ་ཁ་བུབ་
བསློགས་ཏེ་སྦས། རྒྱན་གོས་ཧྭལ་ཧྲུལ་དུ་གྱོན་པའི་ཁུ་པ་བ་སྐོར་ཞིག་
ང་ཚོ་མཚོ་ཁར་འབུད་སའི་གནས་དེར་འདུས་འདུག་ལ། ཁོ་ཚོ་གང་
ནས་ཡོང་བ་དང་ང་ཚོ་རང་མི་ཡིན་པ་ཇི་ལྟར་ཧ་གོ་བ་ང་ལ་མཚོན་ན་
གབ་ཚིག་ཅིག་རེད། ཁོ་ཚོ་སྐྱེལ་འདྲེན་པ་རུ་བརྫིས་འདུག་མོད། ཡིན་
ནའང་། ཁོ་ཚོའི་ལུས་ཐོག་ཏུ་དམག་མི་བྱས་མྱོང་པའི་རྟགས་མཚོན་
འདུག་ལ། མི་འགའ་རེའི་ལུས་ཐོག་ཏུ་ད་དུང་མེའོ་ཟེར་མེ་མདའི་རྨ་
ཤུལ་ཡང་འདུག
ང་ཚོ་སྐམ་སར་འགྲོ་སའི་གནས་དེར་ལམ་བུ་འགའི་སྦྲེལ་གནས་
ཡོད་པ་འདྲ། གནས་དེ་ནས་མཚོ་ཁར་འགྲོ་ཆོག་ལ་སྡོང་ཕྲན་རྫོབ་པོའི་
ནང་དུའང་འཛུལ་ཆོག ནུབ་ཕྱོགས་སུ་དབྱིན་ལེ༡ཙམ་སོང་དུས། སྔོ་
ཁེབས་ལས་གློ་བུར་དུ་མངོན་པའི་གྱེན་དུ་འཕྱུར་བའི་དུ་ཞག་ཕྲ་མོ་
དང་ལྷོག་ལྷོག་དུ་འཕྱུར་བའི་དུ་བ་མཐོང་ཐུབ། ངས་དུ་བ་དེ་ཁུ་པ་ཡུལ་
འཁྱར་བའི་ཚྭ་སྤྱོད་ཀྱི་བ་མ་ཆེན་པོ་ལས་འཕྱུར་ཡོང་བ་ཡིན་པ་ཧ་གོ་
ལ༑ མི་དེ་ཚོ་འཇིགས་སུ་རུང་བའི་གཅིག་བསྡུས་བཙོན་ར་ནས་བྲོས་
ནས་ཡོང་ཞིང་རི་ནང་དུ་ཡིབ་པ་རེད།
ངའི་འགྲོ་ལམ་གཉིས་པ་འདི་ལྟར་མཇུག་རྫོགས་སོང་
165

བོད་འགྱུར་རིག་གནས་དཔེ་ཚོགས།
གལ་ཏེ་སྔོན་དུ་འཇིགས་སྣང་ལྡན་ཡང་ཉེན་ཁ་མེད་ཟེར་ན། ད་ནི་
ཉེན་ཁ་དངོས་ཐོན་པ་རེད། སི་ཕེན་གྱི་དམག་དཔུང་གིས་གདུག་རྩུབ་ཆེ་
བའི་དམར་གསོད་ཆེན་པོ་ཞིག་སྤེལ་གྱིན་ཡོད་པས། སྙིང་རྗེ་མེད་པའི་
གཤེད་མ་དེ་དག་གིས་མི་ཞིག་མཐོང་དུས་ནས་གསོད་ཅིང་། མཚོན་ཆ་
འཁྱེར་བའི་དམག་མི་ནས་ལག་ཏུ་གོ་མཚོན་ཁྲུ་གང་ཡང་མེད་པའི་
ཡུལ་འཁྱར་བའི་བར་མི་གཏོང་བར་གསོད་ཀྱིན་ཡོད་པས། ཤུལ་དུ་
ལྷག་པའི་བགྲོད་ལམ་དེ་དཀའ་སྡུག་གིས་ཁེངས་ཡོད། ཡིན་ནའང་།
ང་ལ་དོན་འདི་དག་ལ་བསམ་བློ་གཏོང་ཁོམ་མེད་པར་མྱུར་དུ་ལམ་ལ་
ཆས་དགོས།
གནས་འདིའི་སའི་ཆགས་དབྱིབས་ཧ་ཅང་སྟབས་བདེ་ལ། བྱང་
ཁུལ་དུ་དབྱིན་ལེ༡ལྷག་སྐྱོད་པའི་གནས་སུ་ནགས་ཚལ་སྟུག་པོ་ཞིག་
གིས་བཀབ་འདུག་ལ། སྐྱེས་པ་ཚོ་ལམ་ཕྱེ་བར་བྲེལ་གྱིན་འདུག ཁུ་པ་
ཡི་ལམ་དྲ་མིག་གི་གསང་བའི་ཕོ་བྲང་དང་འདྲ་ཞིང་། ཚ་བ་ཆེ་བའི་ཉི་
འོད་ཀྱིས་ང་ཚོ་གསོན་བསྲེག་བྱས་སོང༌།འགྲོ་རོགས་ཚོའི་ལུས་ཐོག་ཏུ་
ལྭ་བ་མང་བོ་མེད་པས་ང་ཁོ་ཚོར་ཡིད་སྨོན་སྐྱེས།
ང་ཚོ་མུ་མཐུད་དུ་ལམ་ལ་ཆས་ཤིང༌། མཚོ་དང་རི་བོས་ང་ཚོའི་
མིག་དབང་བཀབ། ཚང་ཚིང་གི་གཡུ་ལོ་དང་ཀྱག་ཀྱོག་གི་ལམ་ཕྲན།
མེ་ལྟར་ཚ་བའི་ཉི་འོད་བཅས་ཀྱིས་ང་ཚོ་མདུན་དུ་སྤོ་བཞིན་པའི་གོམ་
པ་རེ་རེར་རིན་དོད་ཆེན་པོ་རེ་འབུལ་དུ་བཅུག གནས་འདིའི་ཡུལ་
166

གྷར་སེ་ཡཱ་ལ་སྤྲིངས་པའི་འཕྲིན།
གང་སར་སྔོ་སེང་སེང་གི་སྡོང་ཕྲན་ནགས་རྫོབ་སྐྱེས་ཡོད་མོད། མཚོ་
ཁ་ནས་རི་རྩར་ཐོན་དུས་འདི་འདྲའི་ཡུལ་ལྗོངས་ལ་འཕྲད་མི་ཐུབ་བོ།།
ང་ཚོ་མགྱོགས་མྱུར་ངང་ས་སྟོང་ཞིག་ཏུ་ཐོན་ཞིང་བསམ་ཡུལ་ལས་
འདས་པ་ཞིག་ལ་བེ་ཏའི་ལྗོན་ཤིང་འགའ་མཐོང་། བེ་ཏའི་ཁུ་བ་བསིལ་
ཞིང་འཇམ་པས་ཁ་སྐོམ་ནས་ཤི་ལ་ཁད་ཀྱི་ང་ཚོར་མཚོན་ན། འཆི་
མེད་བདུད་རྩི་རྙེད་པ་དང་གཉིས་སུ་མ་མཆིས།
གནས་འདིར་ཡུན་རིང་འདུག་མི་རུང་ལ། མུན་རུབ་པའི་སྔོན་ལ་
ང་ཚོ་ད་དུང་དབྱིན་ལེ་འགའི་ལམ་བགྲོད་དགོས་པས། གཡང་གཟར་
ཆེ་བའི་རི་ངོས་བརྒལ་ཞིང་མི་མངོན་པའི་ས་སྟོང་ཞིག་ཏུ་འཛུལ་བ་
ཡིན། དེ་ལྟར་ང་ཚོ་མྱུར་དུ་ཚ་བ་ཆེ་ཞིང་ཆར་ཆུ་མང་སའི་ནགས་ཚལ་
དུ་འཛུལ། གནས་འདིའི་ལམ་ཅུང་སྙོམས་ལ་བསིལ་རླུང་ལྡིང་དུས་ཚོར
བ་མེད་ནའང་མི་རྣམས་ལ་བློ་བདེ་བག་ཕེབས་ཀྱི་སྣང་བ་ཞིག་སྟེར་
ཡོང་།
ནགས་ཚལ་བརྒལ་རྗེས་ཕོར་ཐེལ་ལོ་ནས་སན་ཋེ་ཡ་གྷོ་བར་གྱི་
གཞུང་ལམ་བདེ་སར་ཐོན། ང་ཚོ་གཞུང་ལམ་གྱི་ཉེ་འགྲམ་དུ་ཐོན་དུས་
ངས་ལམ་གྲོགས་ཚོ་གཅིག་རྗེས་གཉིས་མཐུད་དུ་ནགས་ཚལ་དུ་ཡལ་
ཞིང་། ང་དང་ལྗིར་ཝ་སེའོ་ལས་ལྷག་མེད་པ་ཚོར་བས་ཕྱིར་འཁོར་ནས་
ཁོར་ཅིག་འདྲི་འདོད་དུས། ཁོས་ང་ལ་སྐད་སྒྲ་འདོན་མི་རུང་བའི་ལག་
བརྡ་སྟོན་བཞིན་མེ་མདའ་ལག་ཏུ་བཟུང་ནས་ཁོ་ཡང་ནགས་ཚལ་
167

བོད་འགྱུར་རིག་གནས་དཔེ་ཚོགས།
ཁྲོད་དུ་ཡལ་སོང་།
ངས་མགྱོགས་མྱུར་ངང་ཁོས་དེ་ལྟར་བྱེད་པའི་དགོས་པ་ཧ་
གོ་བྱུང་། རྣ་ལམ་དུ་རྟའི་རྨིག་སྒྲ་གྲགས་བྱུང་ལ། སི་ཕེན་གྱི་རྟ་དམག་
གི་དམག་གྲིའི་སྒྲ་དང་སྐབས་འགར་བཀའ་གཏོང་བཞིན་པའི་སྐད་
བཅས་ཐོས་བྱུང་།
གལ་ཏེ་དོགས་ཟོན་མཐོན་པོ་རེ་མེད་ན་སྔ་མོ་ནས་གཞུང་ལམ་དུ་
འགྲོ་བཞིན་ཡོད་ན་ཐང་མོད། ཏག་ཏག་དགྲ་བོར་འཕྲད་ངེས
ངས་བདེ་ལྕག་འཁྱུག་པོས་བོའུ་རིང་གི་མདའ་སྐམ་འཐེན་བཞིན་
བྲེལ་འཚུབ་ངང་དོན་དག་འབྱུང་བར་བསྒུགས་ནས་བསྡད། མེ་མདའི་
སྒྲ་ཐོས་པར་བསྒུགས་ནས་བསྡད་ནའང་སྒྲ་ཐོས་རྒྱུ་མ་བྱུང་ལ། ང་ཚོའི་
མི་ཚང་མ་རེ་རེ་བཞིན་ཚུར་ཐོན་ལ་ཆེས་རྗེས་མར་ཡོང་མཁན་དེ་ལྗིར་
ཝ་སེའོ་རེད།
“འུ་ཚོ་ཁ་ཐོར་དུ་འགྲོ། དེ་ལྟར་འགྲོ་བའི་དམིགས་ཡུལ་ཡང་
དགྲ་བོའི་མགོ་རྨོངས་སུ་འཇུག་ཆེད་ཡིན་ལ། དེ་ལྟར་བྱས་ན་ཁོ་ཚོས་
འུ་ཚོ་རིག་མི་སྲིད། གལ་ཏེ་བོའུ་སྐད་གྲགས་ན་དགྲ་བོས་དེ་འུ་ཚོས་
འཇབ་དམག་སྒྲིག་པར་ངོས་འཛིན་ངེས།” ཞེས་ལྗིར་ཝ་སེའོ་ཡིས་
ཡིད་ཕངས་པའི་རྣམ་འགྱུར་ཅིག་ངོམ་བཞིན་མུ་མཐུད་དུ “ངོ་མ་དགྲ་
བོ་དེ་དག་ལ་མགོ་སྐོར་ཞིག་གཏོང་འདོད། ཡིན་ནའང་། འགན་འཁྲི་
དང་པོ་དང་རོལ་རྩེད་གཉིས་པ་རེད།” ཅེས་བཤད།
168

གྷར་སེ་ཡཱ་ལ་སྤྲིངས་པའི་འཕྲིན།
འགོག་རྒོལ་དམག་ནམ་རྒྱུན་མངོན་སའི་ས་ཁུལ་དུ་མི་རྣམས་
ལ་གོམས་གཤིས་ཤིག་འདུག ཁོ་ཚོས་མེ་བུས་ནས་ཞོག་ཁོག་མངར་
མོ་བསྲེགས་ལ། གནས་དེར་བརྒྱུད་ནས་འགྲོ་མཁན་གྱི་ཕོ་བ་བཀྲེས་
ན་བཟའ་ཆོག བསྲེགས་ནས་འཚོས་པའི་ཞོག་ཁོག་མངར་མོ་ལག་
བརྒྱུད་བྱས་ནས་ཕོ་བ་བཀྲེས་པའི་དམག་མིའི་ལག་ཏུ་སྐྱེལ་ཞིང་། དེའི་
འཕྲོར་མེ་བསད་ནས་མུ་མཐུད་དུ་ལམ་ལ་ཆས།
ཞོག་ཁོག་མངར་མོ་ཟ་བཞིན་པའི་སྐབས་དེར་ངའི་ཡིད་ལ་ཁུ་པ་
ཡི་དཔའ་བོ་རྣམས་དྲན་བྱུང་། ཁོ་ཚོ་རང་གི་མེས་རྒྱལ་ལ་དགའ་བས་
དཀའ་ཚེགས་ཆེ་བའི་ཆ་རྐྱེན་འོག་ཏུ་དེ་འདྲའི་རྒྱལ་ཁ་གཅིག་འཕྲོར་
གཅིག་ཐོབ་པ་རེད། སེམས་གཏིང་དུ་མི་རིགས་བཅིངས་འགྲོལ་གྱི་དད་
སེམས་དྲག་པོ་ཞིག་གིས་ཁོ་ཚོར་འདེགས་སྐྱོར་བྱས་ཡོད་པས་དགྲ་བོ་
དང་ཁྱོད་ཤི་ང་གསོན་གྱི་འཐབ་འཁྲུག་བརྒྱབ། ང་ཚོའི་མེས་པོ་ཚོའང་
ཁོ་ཚོ་དང་འདྲ་བར། མི་རིགས་ཀྱི་ལ་རྒྱའི་ཆེད་དུ་དཔའ་ངར་ཞུམ་མེད་
ཀྱིས་འཁྲུག་རྩོད་བྱས། རང་ཉིད་ཀྱི་ཕྲག་ཐོག་གི་འགན་འཁྲིས་རྒྱལ་
གཅེས་བསམ་པ་ཅན་གྱི་སྐྱེས་ཆེན་དམ་པ་རྣམས་ལ་རོགས་འདེགས་
བྱེད་ཐུབ་པ་ཡིད་ལ་དྲན་ན། ང་ཚོའི་རྒྱལ་ཁབ་ཀྱི་དམག་མི་ཞིག་ཡིན
པ་ནི་ངའི་གཟི་བརྗིད་ཡིན་པར་འདོད།
ཉིན་གཅིག་གི་འགྲོ་ལམ་མཇུག་རྫོགས་རྗེས། ངས་གྱོན་ཆས་
མཚར་པོ་གྱོན་པའི་མི་འགར་མཉམ་བཞག
169

བོད་འགྱུར་རིག་གནས་དཔེ་ཚོགས།
ངས “ཁོ་ཚོ་སུ་རེད།” ཅེས་དྲིས་པར།
ལྗིར་ཝ་སེའོ་ཡིས “ ཁོ་ཚོ་ནི་སི་ཕེན་གྱི་དམག་དཔུང་གི་བྲོས་
དམག་རེད། ཁོ་ཚོས་དམག་དཔོན་གྱིས་མནར་གཅོད་བཏང་བ་དང་
བཀྲེས་ལྟོགས་ལ་མ་བཟོད་པས་མན་ཛྙཱ་ནེལ་གྲོང་ཁྱེར་ནས་བྲོས་ཡོང་
བ་རེད།” ཅེས་ལན་བཏབ།
སྐབས་རེར་བྲོས་དམག་ཀྱང་དགོས་མཁོ་ཡོད་མོད། ཡིན་
ནའང་། ས་སྟོང་འདི་འདྲ་ཞིག་ནས་ངས་ཁོ་ཚོར་དོགས་ཟོན་གྱི་རྣམ་
འགྱུར་ཅུང་ཙམ་བཟུང་བ་ཡིན། མི་སུ་ཞིག་གིས་ཀྱང་ཁོ་ཚོའི་ཁྲོད་ན
གསང་མྱུལ་བ་མེད་པ་དང་། སི་ཕེན་གྱི་དམག་དཔུང་ལ་ཨ་རིའི་མི་ཁུ་
པ་བརྒལ་ནས་སྤྱི་ཆེའི་དམག་དཔོན་གྷར་སེ་ཡཱའི་དམག་སྒར་དུ་སྐྱོད་
ཀྱིན་འདུག་ཅེས་སྙན་སེང་མི་ཞུ་བར་བདེན་དཔང་བྱེད་མི་ཐུབ། དགྲ་
བོས་ཐབས་བརྒྱ་ཇུས་སྟོང་གིས་ངའི་འགན་འདི་ལེགས་འགྲུབ་ཡོང་
བར་བཀག་འགོག་བྱེད་ཀྱིན་པ་མ་ཡིན་ནམ། དེའི་ཕྱིར། ངས་ལྗིར་ཝ་
སེའོ་ལ “མི་དེ་དག་ལ་འདྲི་གཅོད་ཞིབ་མོ་བྱས་ཏེ་དོ་དམ་ཡག་པོ་
བྱོས།” ཞེས་བཤད་པར། ཁོས “ལགས་སོ།། སྐུ་ཞབས།” ཞེས་ལན་
བཏབ།
འགན་འཁྲིར་ནོར་འཛོལ་གང་ཡང་མི་འབྱུང་བ་འགན་ལེན་བྱེད་
ཆེད། ངས་འདི་འདྲའི་བཀའ་ཞིག་གནང་བ་ཡིན། མི་འགའ་རེ་བྲོས་
ནས་སི་ཕེན་པར་སྙན་སེང་ཞུ་རྒྱུའི་གྲ་སྒྲིག་བྱས་པས། དོན་དངོས་སུ་
170

གྷར་སེ་ཡཱ་ལ་སྤྲིངས་པའི་འཕྲིན།
ངའི་བསམ་ཚུལ་དེ་འགྲིག་འདུག་པ་བདེན་དཔང་བྱས། མི་འདི་དག་
གིས་ངའི་འགན་འཁྲི་རྩ་བ་ནས་མི་ཤེས་མོད། ཡིན་ནའང་། ང་མི་
གཉིས་ལ་དོགས་ཟོན་སྐྱེས། དེ་གཉིས་གསང་མྱུལ་བ་ཡིན་ཞིང་ཅུང་
ཙམ་མིན་ན་ཁོ་ཚོས་ང་བསད་པ་རེད། ཉིན་དེའི་མཚན་མོར་མི་གཉིས་
དམག་སྒར་དང་བྲལ་ཞིང་སྡོང་ཕྲན་ནགས་རྫོབ་ནང་དུ་འཛུལ་ནས་
སི་ཕེན་པར་ཨ་རིའི་དམག་དཔོན་ཞིག་ཁུ་པ་བའི་སྲུང་སྐྱེལ་འོག་ཏུ
གནས་འདིར་ཐོན་འདུག་པའི་སྙན་སེང་ཞུ་རུ་འགྲོ་གྲབས་བྱས།
ནམ་གུང་བོའུ་སྐད་ཅིག་གིས་ང་གཉིད་ལས་དཀྲོགས་ཤིང་དཔྱང་
ཁྲིའི་འགྲམ་ན་མིའི་གྲིབ་གཟུགས་ཤིག་འདུག ང་འཕྲལ་དུ་ཡར་
ལངས་དུས་མདུན་ཕྱོགས་ནས་ཀྱང་མི་ཞིག་ཐོན་བྱུང་། མགྱོགས་མྱུར་
ངང་གྲི་ཆེན་ཞིག་གིས་ཐོག་མར་མཐོང་བའི་མི་དེའི་ཕྲག་གཡས་ནས་
གློ་བའི་བར་དུ་གཏུབ་སོང་། མི་འདི་ཤི་ཁར་གལ་ཏེ་རོགས་པ་དམག་
སྒར་ནས་བྲལ་མ་ཐུབ་ན། ཁོས་ང་བསད་དེ་ངའི་ལས་འགན་ལ་བཀག་
འགོག་བྱེད་རྒྱུའི་དམ་བཅའ་བཞག་པ་ཁས་བླངས་ཤིང་། སོ་དམག་
གིས་མེ་མདའ་འཕངས་ཏེ་མི་དེ་དག་བསད།
ཕྱི་ཉིན་ཅུང་ཙམ་འཕྱི་བའི་དུས་སུ། ད་གཟོད་ང་ཚོར་རྟ་དང་རྟ་
ལྕག་འདང་ཚད་ཅིག་ཐོབ། དུས་ཡུན་ཧ་ཅང་རིང་བོ་ཞིག་ཏུ་ལམ་ལ་
ཆས་མ་ཐུབ་པས། སྐབས་དེར། ང་བྲེལ་འཚུབ་ཆེ་མོད་ཀྱང་ཕན་ཅི་
ཡང་མི་ཐོགས། རྟ་སྒ་ཅུང་མཁྲེགས་ཤིང་སྤྱོད་མི་བདེ་བས། ངས་སུན་

བོད་འགྱུར་རིག་གནས་དཔེ་ཚོགས།
སྣང་གི་སྒོ་ནས་ལྗིར་ཝ་སེའོ་ལ་རྟ་སྒ་མ་བཀོལ་བར་ལམ་ལ་ཆས་ན་
ཆོག་མིན་དྲིས་པར། ཁོས “སྤྱི་ཆེའི་དམག་དཔོན་གྷར་སེ་ཡཱ་ཁུ་པ་ཡི་
ལྟེ་བ་བྷ་ཡཱ་མོ་གྲོང་ཁྱེར་གྱི་གནས་ཤིག་ན་ཡོད་པས། འུ་ཚོ་ད་དུང་ལམ་
ཐག་རིང་བོར་བསྐྱོད་དགོས།” ཞེས་ལན་བཏབ།
ང་ཚོས་ཡུལ་གང་སར་རྟ་ལྕག་དང་རྟ་སྒ་འཚོལ་བའི་རྒྱུ་མཚན་
ཡང་འདི་ཡིན། ལམ་གྲོགས་ཤིག་གིས་ང་ལ་བགོས་པའི་རྟར་ཅིག་
བལྟས་ནས། མགྱོགས་མྱུར་ངང་ང་ལ་རྟ་སྒ་སྟོད་རོགས་བྱས། ང་ཚོས་
ཉིན་བཞིའི་རིང་ལ་རྟ་བཞོན་ནས་མདུན་དུ་བསྐྱོད་ལ། གལ་ཏེ་རྟ་སྒ་
མེད་ན་མཇུག་འབྲས་ཧ་ཅང་སྡུག་པོ་ཞིག་ཡིན་ངེས། ངས་ཤ་རིད་
པའི་རྟ་དེར་བསྟོད་བསྔགས་བྱ་དགོས། རྟ་ཕོ་དེའི་བང་རྩལ་རླུང་ལས་
མགྱོགས་ལ། ཨ་རིའི་ཐང་ཆེན་ཐོག་གི་རྟ་མཆོག་གཅིག་ཀྱང་དེའི་
མཛེས་པ་དང་འགྲན་ཐབས་བྲལ་ལོ།།
དམག་ཁུལ་དང་བྲལ་རྗེས་ང་ཚོ་རི་ལམ་བརྒྱུད་ནས་མུ་མཐུད་དུ་
མདུན་ཕྱོགས་སུ་སྐྱོད་ཅིང་། རི་ལམ་ཀྱག་ཀྱོག་ཡིན་པས། གལ་ཏེ་ལམ་
བུར་རྒྱུས་མེད་ན་རེ་ཐག་ཆད་པའི་གནས་སུ་ལྷུང་ངེས། ང་ཚོའི་ལམ་
ཁྲིད་པར་ཀྱག་ཀྱོག་གི་རི་ལམ་འདི་ལག་མཐིལ་དུ་བླངས་པ་ལྟར་རྒྱུས་
ཡོད་པས། ཁོ་ཚོ་ཐང་ཆེན་དུ་སྐྱོད་ཀྱིན་པ་དང་འདྲ་བར་མདུན་དུ་སྐྱོད་
ཀྱིན་འདུག
ང་ཚོ་ས་ཆའི་དབྱེ་མཚམས་བརྒལ་མ་ཐག་ཤར་ཕྱོགས་ཀྱི་རི་
172

གྷར་སེ་ཡཱ་ལ་སྤྲིངས་པའི་འཕྲིན།
ལྡེབས་ནས་མར་བབས་ནས་སོང་བ་ཡིན། གློ་བུར་དུ། བྱིས་པ་སྐོར་
ཞིག་དང་ཕྱ་ར་གྱོན་པའི་བགྲེས་པོ་ཞིག་ལ་འཕྲད་པས་རུ་ཁག་གིས་
ཀྱང་སྐྱོད་མཚམས་བཞག རུས་རྒྱུད་ཚོ་བའི་ཚོགས་གཙོ་དང་ལྗིར་
ཝ་སེའོ་གཉིས་ཀྱིས་ཕན་ཚུན་བར་སྐད་ཆ་འགའ་བཤད་རྗེས། ནགས་
ཚལ་ཁྲོད་ནས “རྒྱལ་གྱུར་ཅིག” ཟེར་བའི་སྐད་སྒྲ་ཞིག་གྲགས་བྱུང་
ལ༑ དེ་ནི་ཨ་རིར་ཤིས་ཚིག་རྗོད་བཞིན་པ་རེད། ཁུ་པ་དང་ཨ་རིའི་ཆེད་
མངག་སྐུ་ཚབ་ཕེབས་པར་ཤིས་ཚིག་རྗོད་བཞིན་པ་རེད། ངོ་མ་སེམས་
འགུལ་ཐེབས་སུ་འཇུག་པའི་དོན་དག་ཅིག་རེད། ངས་ཁོ་ཚོས་ང་ཐོན་
པ་ཇི་ལྟར་ཧ་གོ་བ་གསལ་བོར་མི་ཤེས་མོད། ཡིན་ནའང་། ནགས་ཚལ་
ཁྲོད་དུ་གསར་འགྱུར་དེ་བསྒྲགས་པ་ཤིན་ཏུ་མགྱོགས་པས། ང་ཐོན་པ་
དེས་བགྲེས་པོ་དང་བྱིས་པ་ཚོར་དགའ་སྤྲོ་ཆེན་པོ་སྐྱེས་སུ་བཅུག་འདུག
ཡཱ་རཱ་སྒར་ཁར་གཙང་པོ་ཞིག་རི་རྩ་བརྒྱུད་ནས་གནས་འདིར་
བཞུར་གྱིན་འདུག་ལ། ངས་ང་ཚོ་ཡང་བསྐྱར་ཉེན་ཁའི་ཡུལ་ཞིག་ཏུ
འཛུལ་འདུག་པ་ཧ་གོ། གནས་འདིར་དམག་སྒར་མང་བོ་བསྐྲུན་ནས་
ལུང་དོག་དེར་སྲུང་སྐྱོབ་བྱས་འདུག ཁུ་པ་ཡི་ལོ་རྒྱུས་ཐོག་ཏུ། ཡཱ་རཱ་
ནི་མིང་རླབས་ཆེན་ཞིག་ཡིན་ཞིང་། གནས་འདིར་ཁུ་པ་ཡི༡༨༦༨-
༡༨༧༨ལོའི་བར་གྱི “ལོ་བཅུའི་རང་བཙན་གཡུལ་འགྱེད” ཀྱི་མགོ་
ཚུགས་གནས་སུ་འབོད་ཀྱིན་ཡོད་པས། ཁུ་པའི་དམག་མི་ཚོས་དུས་
གཏན་དུ་བཙན་རྫོང་འདི་དག་བསྲུངས་ནས་བསྡད་ཡོད།

བོད་འགྱུར་རིག་གནས་དཔེ་ཚོགས།
ངས་འགན་འཁྲི་འདི་འགྲུབ་པར་ལྗིར་ཝ་སེའོ་ཡིད་ཆེས་ཡོད།
ཕྱི་ཉིན་ཞོགས་པར། ང་ཚོ་རི་བོ་སེར་རཱ་མའེ་སི་ཋི་རཱའི་བྱང་ངོས་
སུ་འཛེག་མགོ་བརྩམས། གནས་འདི་ནི་གཙང་བོའི་ཤར་འགྲམ་རེད།
ང་ཚོ་རླུང་གིས་ཟད་པའི་རིའི་སྒལ་བར་འཛེག་བཞིན་མདུན་དུ་བསྐྱོད་
པ་ཡིན། གནས་འདིར་འཇབ་སྒུག་བྱེད་མཁན་ཡོད་སྲིད་ལ། སི་ཕེན་
པའི་སྐབས་བསྟུན་དམག་དཔུང་གིས་གནས་འདི་ང་ཚོ་དུར་སྦས་བྱ
སའི་གནས་སུ་བསྒྱུར་ཀྱང་སྲིད།
ང་ཚོ་གཙང་འགྲམ་བརྒྱུད་ཅིང་གཡུ་འབྲུག་འཁྱུག་འདྲའི་རི་ལམ
བརྒྱུད་ནས་མདུན་ཕྱོགས་སུ་བསྐྱོད། ངའི་མི་ཚེའི་ཁྲོད་དུ་འདི་འདྲའི་
གདུག་རྩུབ་ཆེན་པོའི་སྒོ་ནས་སྲོག་ཆགས་ལ་འབྲབ་པ་མཐོང་མ་མྱོང་
ལ༑ ཉམ་ང་བའི་རྟ་ཕོ་དེ་དག་ལུང་ཁུག་ཏུ་འགྲོ་རུ་འཇུག་ཆེད། ང་ཚོས་
ཁོ་ཚོར་རྟ་ལྕག་གིས་བྲབས་པ་ཡིན། ཡིན་ནའང་། འཕྲིན་དེ་མགྱོགས་
མྱུར་ངང་གྷར་སེ་ཡཱ་ཡི་ལག་ཏུ་འཕྲོད་དགོས་པས་ང་ཚོར་ཐབས་ལམ་
གཞན་གང་ཡང་མ་ཡོད། དམག་འཁྲུག་རྒྱག་པའི་སྐབས་སུ། མི་ཁྲི་
སྟོང་མང་བོའི་རང་དབང་ཉེན་ཁར་འཕྲད་ཡོད་དུས། རྟ་ལ་བྲབས་ནས་
སྡུག་ཙམ་མྱངས་ན་སྐྱོན་ག་ལ་ཡོད། ངས་སྒོ་ཕྱུགས་ལ “དགོངས་
དག་ཞུ།” ཞེས་བཤད་འདོད་མོད། ཡིན་ནའང་། ང་ལ་སྐྱོ་སྣང་ཆེ་ཞིང་
འཆར་སྒོ་དྲན་པའི་དུས་ཚོད་ཅིག་མ་ཡོད།
ང་བརྒྱུད་པའི་ཆེས་དཀའ་ཚེགས་ཆེ་བའི་འགྲུལ་བཞུད་གནས་
174

གྷར་སེ་ཡཱ་ལ་སྤྲིངས་པའི་འཕྲིན།
སྐབས་སུ་མཇུག་རྫོགས་པ་ཡིན་ལ། ང་ཚོ་རྩྭ་ཁང་ཞིག་གི་མདུན་ནས་
འགྲོ་མཚམས་བཞག དེའི་ཉེ་འཁོར་དུ་མ་རྨོས་ལོ་ཏོག་གི་ས་ཞིང་
ཞིག་འདུག་ལ། དེ་ནི་རྗའེ་བྷ་རོ་ནགས་ཚལ་གྱི་མཐའ་མཚམས་ན་
འདུག ལྕམ་ཤིང་གི་ངོས་སུ་བཅད་མ་ཐག་པའི་ཟོག་ཤ་ཡོད། ཨ་རིའི་
ཆེད་མངག་སྐུ་ཚབ་ཐོན་པར་རྟེན་འབྲེལ་ཞུ་ཆེད་ཇ་མ་ཚོས་རྒྱས་སྟོན་
ལ་གྲ་སྒྲིག་བྱེད་ཀྱིན་ཡོད། རྒྱས་སྟོན་ཐོག་ཏུ་ཟོག་ཤ་གསར་བ་དང་ཤིང་
འབྲས་འབས་མུའུ་འུ་ཡིས་བཟོས་པའི་བག་སོབ་ཡོད་ལ། ང་ཐོན་པའི་
བརྡ་འཕྲིན་དེ་གནས་འདིའི་ཟུར་སོ་སོར་ཁྱབ་འདུག
གཟབ་རྒྱས་ལྡན་པའི་ཁ་ལག་དེ་ཟོས་ཚར་རྗེས། གློ་བུར་དུ་ཟིང་
ཆའི་སྒྲ་ཞིག་ཐོས་བྱུང་། ནགས་ཚལ་གྱི་མཐའ་ནས་ཁ་བརྡ་བྱེད་པའི་
སྐད་དང་རྟའི་རྨིག་སྒྲ་དྲག་པོ་ཞིག་གྲགས་བྱུང་། དེ་སྤྱི་ཆེའི་དམག་
དཔོན་རེའོ་སི་ཡིས་དཔུང་སྟོད་ཁཱ་སི་ཋེ་ལོའི་ཚབ་ཏུ་ང་ལ་བསུ་མ་བྱེད་
དུ་མངག་པ་ཡིན་ལ། སྤྱི་ཆེའི་དམག་དཔོན་དང་སྦྱོང་བརྡར་ཚད་ངེས་
ཅན་ཐོབ་པའི་དམག་དཔོན་འགའ་ཞོགས་པར་གནས་འདིར་ཐོན་
རྒྱུ་རེད། དཔུང་སྟོད་རྟ་ལས་འབབ་སྟངས་ཧ་ཅང་མཛེས་པས་རྟ་རྩལ་
འགྲན་པའི་ལུས་རྩལ་བ་ཞིག་དང་འདྲའོ།། ཁོ་ཐོན་པ་དེས་ང་ཉམས་
མྱོང་ཕུན་སུམ་ཚོགས་པའི་ལམ་ཁྲིད་པ་ཞིག་ལ་འཕྲད་པར་ཡིད་ཆེས་
སུ་བཅུག དཔུང་སྟོད་ཁཱ་སི་ཋེལ་ལོ་ཡིས་ང་ལ “ཁུ་པ་ནས་ཐོན་སྐྱེད་
བྱས།” ཞེས་བྲིས་ཡོད་པའི་ཕཱ་ནཱ་ཡུལ་གྱི་ཞྭ་ཞིག་ལེགས་སྐྱེས་སུ་

བོད་འགྱུར་རིག་གནས་དཔེ་ཚོགས།
གནང༌།
ཕྱི་ཉིན་ཞོགས་པར་སྤྱི་ཆེའི་དམག་དཔོན་རེའོ་སི་ཐོན་ལ།
ཁོར “མཚོ་འགྲམ་སྤྱི་ཆེའི་དམག་དཔོན” དུ་འབོད་ཀྱིན་འདུག
ཁོའི་ཤ་མདོག་ཤིན་ཏུ་ནག་ལ། ཁོ་ནི་དབྱིན་ཏི་ཨན་པ་དང་སི་ཕེན་གྱི་
རྒྱུད་འདྲེས་པའི་མི་ཞིག་རེད། ཁོའི་གོམ་སྟབས་བདེ་ལྕག་འཁྱུག་ལ་
ལུས་གཟུགས་མདའ་ལྟར་དྲང༌། ཁོ་ཐབས་ལ་མཁས་ཤིང་ཇུས་མང་བོ་
ཅན་ཞིག་ཡིན་པས། སི་ཕེན་གྱི་དཔུང་འཇུག་པ་ཐེངས་མང་བོར་ཕྱིར་
སློག་བྱས་པར་རྒྱལ་ཁ་ཐོབ། ཁོ་ངེས་མེད་རྒོལ་རྡུང་གི་འཁྲུག་རྩོད་ལ་
མཁས་ཤིང་། དགྲ་བོར་མགོ་བསྐོར་ནས་ཁོ་ཚོར་རྒོལ་བ་ཆེན་པོ་གཏོང་
གིན་ཡོད། དགྲ་བོས་ཐེངས་མང་བོར་ཁོ་འཛིན་བཟུང་བྱེད་འདོད་མོད།
ཡིན་ནའང་། ངལ་བ་འབྲས་མེད་དུ་ཕྱིར་མི་ལོག་ཐབས་མེད་བྱུང་བ
རེད།
ཐེངས་འདིར། སྤྱི་ཆེའི་དམག་དཔོན་རེའོ་སི་ཡིས་རྟ་དམག་ཉིས་
བརྒྱ་ཡོད་པའི་རུ་ཁག་ཅིག་ང་སྲུང་སྐྱེལ་བྱེད་པར་མངགས་འདུག རྟ་
དམག་འདི་དག་གི་སྦྱོང་བརྡར་ཚད་ངེས་ཅན་ཞིག་ཏུ་ཐོན་ཡོད་པར་
མ་ཟད། རྟ་རྩལ་ཡང་ཚད་མཐོན་པོར་ཐོན་འདུག ཅང་མ་འགོར་བར་
ང་ཚོ་ཡང་བསྐྱར་ནགས་ཚལ་དུ་འཛུལ་ལ། ནགས་ཚལ་ཁྲོད་ཀྱི་ལམ་
ཕྲན་དོག་ཅིང་སྐབས་རེར་སྡོང་བོའི་ཡལ་འདབ་ཀྱིས་འགྲོ་ལམ་འགོག་
གིན་འདུག ནགས་ཚལ་ཁྲོད་ཀྱི་སྦ་རིགས་རྩི་ཤིང་གིས་རྒྱུན་དུ་ང་ཚོའི་
176

གྷར་སེ་ཡཱ་ལ་སྤྲིངས་པའི་འཕྲིན།
སྐེར་རྨ་བཏོད་ཀྱིན་འདུག ང་ཚོས་རྟ་བཞོན་ནས་འགྲོ་ཞོར་དུ་བཀག་
འགོག་བྱེད་སྤྱད་ཀྱི་དངོས་རྫས་དག་གཙང་སེལ་མི་བྱེད་ཐབས་མེད་
རེད། ལམ་ཁྲིད་པའི་གོམ་སྟབས་གཟབ་ནན་ཡིན་པ་དེས་ང་ལ་སྣང་
བ་ཁྱད་མཚར་ཞིག་སྟེར་ཡོང་། ང་ནམ་རྒྱུན་སྡོད་སའི་གནས་ནི་རུ་
དཔུང་གི་ལྟེ་བ་ཡིན་པས། སྐབས་རེར་ཁོའི་རྗེས་སུ་འབྲངས་ནས་ཁོ་རི་
ཆུ་བརྒལ་བའི་རྣམ་པར་བལྟ་འདོད། ཁོ་མི་ནག་ཅིག་ཡིན་པས་གདོང་
མདོག་སོལ་བ་ལྟར་ནག་པོ་འདུག་ལ། མིང་ལ་རྗེའོ་ནེ་སེ་ཏོ∶ལོབ་པེ་
རྫི་ཟེར། ཁུ་པ་དམག་དཔུང་གི་རྒོད་འབྲིང་ཞིག་རེད། ཁོ་རྟ་ལ་བཅིབས་
ནས་ཚེར་མའི་ལམ་དུ་བགྲོད་པར་མཁས་ཤིང་ནགས་ཚལ་སྟུག་པོར་
བརྒལ་བར་ཡང་མཁས། ཁོས་ལག་ཏུ་ཞེང་ཆེ་ལ་རྣོ་བའི་རལ་གྲི་ཞིག་
བཟུང་ནས་ལམ་བར་གྱི་སྦ་རྫོབ་ཚམ་ཚོམ་རེ་རེ་བཅད་ནས་དཀའ་
སྣང་ཟེར་བ་ཞིག་ནམ་ཡང་ཡོང་མི་སྲིད་པ་དང་འདྲ་བར་ང་ཚོར་ལམ་
ཕྱེ་བཞིན་འདུག
ཟླ༤བའི་ཚེས༣༠ཉིན་གྱི་དགོང་མོར། ང་ཚོ་བྷཱ་ཡཱ་མོ་གཙང་འགྲམ་
གྱི་རེའོ་བྷོའེ་ལ་ཐོན་ཞིང་། གནས་འདི་ནས་བྷཱ་ཡཱ་མོ་གྲོང་ཁྱེར་བར་
དུ་དབྱིན་ལེ༢༠འདུག སྐབས་དེར། ལྗིར་ཝ་སེའོ་ཡི་གདོང་ལ་འཛུམ་
མདངས་ཤིག་ངོམ་བཞིན་ཡང་བསྐྱར་མངོན་བྱུང་།
“སྐུ་ཞབས་ལགས། ཁྱེད་ཉིད་ལ་གཏམ་བཟང་ཞིག་བཤད། སྤྱི་
ཆེའི་དམག་དཔོན་གྷར་སེ་ཡཱ་བྷཱ་ཡཱ་མོ་ན་ཡོད་ལ། སི་ཕེན་གྱི་དམག་

བོད་འགྱུར་རིག་གནས་དཔེ་ཚོགས།
དཔུང་ཡང་ཁའོ་ཋེ་གཙང་བོའི་ཕར་འགྲམ་དུ་ཕྱིར་འཐེན་བྱས། ཁོ་ཚོའི་
བཙན་རྫོང་ཐ་མ་དེའང་ཁའོ་ཋེའི་གྲུ་ཁ་ན་འདུག”
ང་སྤྱི་ཆེའི་དམག་དཔོན་གྷར་སེ་ཡཱ་ལ་འབྲེལ་བ་བྱེད་རྒྱུར་བྲེལ་
བས།མཚན་མོར་ལམ་དུ་བསྐྱོད་རྒྱུའི་རེ་འདུན་བཏོན་མོད། ཁོ་ཚོས་རེ་
འདུན་དེ་དང་ལེན་མ་བྱས།
༡༨༩༨ལོའི་ཟླ༥བའི་ཚེས༡ཉིན་ནི་རྒྱུན་ལྡན་མ་ཡིན་པའི་ཉིན་མོ་
ཞིག་རེད་ལ། ང་ཁུ་པ་ནགས་ཚལ་དུ་གཉིད་ཡོད་པའི་སྐབས་དེར། ཨ་
རིའི་མཚོ་དམག་གི་སྤྱི་ཁྱབ་དཔོན་པོས་དམག་དཔུང་གི་སྣེ་ཁྲིད་པ་
དང་། མཚོན་ནག་མདེལ་ཆར་གྱི་ཉེན་ཁར་མ་འཛེམ་པར་མཱ་ནེ་ལཱ་
མཚོ་ཁུག་ཏུ་བསྐྱོད་ཅིང་། སི་ཕེན་གྱི་དམག་གྲུར་དཔུང་འཇུག་བྱས།
གྷར་སེ་ཡཱ་ལ་འཕྲིན་སྐྱེལ་དུ་འགྲོ་བཞིན་པའི་ལམ་བར་དུ། ཁོ་ཚོས་
སྒྱོགས་མདེལ་ལ་བརྟེན་ནས་སི་ཕེན་གྱི་དམག་གྲུ་གཏོར་ཅིང་། ཧྥི་ལི་
ཕིན་གྱི་རྒྱལ་སར་འཇིགས་སྐུལ་ཆེན་པོ་བཟོས།
ཕྱི་ཉིན་ནམ་ལངས་ཁར་ང་ཚོ་རྒྱང་སྐྱོད་ཀྱི་ལམ་ལ་ཞུགས། རི་ངོས་
ནས་རྟ་ལ་བཞོན་ཏེ་ཐད་ཀར་དུ་བྷཱ་ཡཱ་མོ་ཐང་ཆེན་དུ་མར་བབས་
ཤིང་། ལམ་བར་དུ་ངས་དམག་འཁྲུག་གི་མེ་ལྕེ་འཕྱུར་ཅིང་ཉམས
ཆགས་ཆེན་པོ་བྱུང་བའི་ཞིང་གྲོང་མཐོང་བྱུང༌། དམག་འཁྲུག་གི་མེ་
ལྕེས་བརླགས་པའི་ས་རྡུལ་དེ་དག་ནི་སི་ཕེན་གྱི་དམག་དཔུང་གི་ཉེས་
མུག་མཚོན་བྱེད་རེད། ང་ཚོ་རྟ་ལ་བཅིབས་ནས་དབྱིན་ལེ༡༠༠ལྷག་ཆས་
178

གྷར་སེ་ཡཱ་ལ་སྤྲིངས་པའི་འཕྲིན།
རྗེས་གཞི་ནས་ཐང་ཆེན་ཞིག་ཏུ་ཐོན་ལ། ང་ཚོས་དཀའ་ཚེགས་དང་ཉེན་
ཁ་བགྲང་གིས་མི་ལངས་པ་ཞིག་མྱངས་ཤིང་། ཚ་བ་ཆེ་བའི་ཉི་འོད་ལ་
གདོང་གཏད་ནས་ཚེར་ཕུང་བགྲང་གིས་མི་ལངས་པ་ཞིག་བརྒལ་
བ་ཡིན། མཛེས་སྡུག་ལྡན་པའི་ས་གཞི་འདིའི་སྟེང་དུ་ཐོན་དུས། སྤྱིར་
གནས་འདིར་དམག་འཁྲུག་གི་མེ་ལྕེ་རྒོད་པོ་ཞིག་འཕྱུར་གྱིན་འདུག་
མོད། ཡིན་ནའང་། སྔར་བཞིན་རེ་བས་ཁེངས་པའི་ས་གཞི་དྲོན་མོ་
ཞིག་རེད། ཡུན་རིང་མི་དགོས་པར་ང་ཚོ་དམིགས་ཡུལ་ལ་ཐོན་པ་དེ་
ཡིད་ལ་དྲན་དུས། དཀའ་སྡུག་ཡོད་ཚད་བརྗེད་སོང་བའི་སྣང་བ་ཞིག་
འདུག ལས་འགན་འགྲུབ་ལ་ཉེ་བས། འ་ཆད་འུ་ཐུག་ཏུ་གནས་པའི་རྟ་
ཕོ་དེ་དག་གིས་ཀྱང་ང་ཚོའི་དགའ་སྤྲོའི་སེམས་ཁམས་དེ་མཉམ་རོལ་
བྱེད་ཀྱིན་ཡོད་པ་དང་མཚུངས།
ང་ཚོ་མན་རྫུ་ནེལ་ལོ་ནས་བྷཱ་ཡཱ་མོ་རུ་བསྲིངས་བའི་གཞུང་ལམ་
བདེ་སར་ཐོན་ལ། རྒྱན་གོས་རལ་ཧྲུལ་གྱོན་ནའང་སྤྲོ་སེམས་ཀྱིས་
བརྟས་པའི་མི་དག་ལ་འཕྲད། ཁོ་ཚོ་གྲོང་ཁྱེར་གྱི་ཕྱོགས་སུ་བརྒྱུགས་
ནས་འགྲོ་བཞིན་ཡོད། ཅལ་ལི་ཅིལ་ལར་གླེང་མོལ་བྱེད་པའི་སྒྲས་ང་
ལ་རང་ཉིད་ནགས་ཚལ་དུ་འཕྲད་པའི་ནེ་ཙོ་དག་ཡིད་ལ་དྲན་དུ་བཅུག
ཁོང་ཚོ་བྲལ་ནས་ཡུན་རིང་འགོར་བའི་རང་གི་ཕ་གཞིས་སུ་གཞི་ནས་
སླེབས་བྱུང་།
བྷཱ་ཡཱ་མོ་ནི་མ་གཞི་མི་གྲངས་ཁྲི་གསུམ་ཡོད་པའི་གྲོང་ཁྱེར་ཞིག་
179

བོད་འགྱུར་རིག་གནས་དཔེ་ཚོགས།
རེད་མོད། ད་ལྟ་མི་གྲངས་སྟོང་གཉིས་ལས་མེད་པའི་གྲོང་སྡེ་ཆུང་ཆུང་
ཞིག་ཏུ་གྱུར་འདུག བྷཱ་ཡཱ་མོ་གཙང་པོའི་འགྲམ་ངོགས་གཉིས་སུ་སི་
ཕེན་པས་བཙན་རྫོང་མང་བོ་བརྩིགས་ཡོད། ཐོག་མར་མིག་ལམ་དུ་
ཐོག་པ་ནི་མཁར་རྫོང་ཆུང་ཆུང་དེ་དག་རེད། དེ་དག་གི་ནང་གི་མེ་ལྕེ་
ད་དུང་ཡལ་མེད་ལ།ཁུ་པ་བ་ཚོ་སྔར་དར་རྒྱས་ཆེ་བའི་གྲོང་ཁྱེར་འདིར་
ཐོན་དུས།ཁོ་ཚོས་མཁར་རྫོང་དེ་དག་མེར་བཏང་།
ང་ཚོ་གཙང་འགྲམ་དུ་ཕྲེང་བསྒྲིགས་ཤིང་། ལྗིར་ཝ་སེའོ་དང་ལོབ་
པེ་རྫི་གཉིས་ཀྱིས་སྲུང་དམག་དག་ལ་སྐད་ཆ་བཤད་ཚར་རྗེས། ང་ཚོ་
མུ་མཐུད་དུ་མདུན་དུ་བསྐྱོད་ཅིང་། གཙང་ཁུག་ནས་ཞོན་རྟ་དག་ལ་ཆུ་
བླུད། ལུས་སྟོབས་གསོ་སྐྱོང་བྱས་ནས་ཁུ་པའི་བཀོད་འདོམས་དམག་
དཔོན་གྱི་དམག་སྒར་དུ་སྐྱོད་པའི་ལམ་ཆེས་ཐ་མར་ཞུགས་གྲབས་
བྱས།
ཉིན་དེའི་ཚགས་པར་ཐོག་ཏུ་སྤེལ་བའི་གསར་འགྱུར་དུ “ ཁུ་
པའི་སྤྱི་ཆེའི་དམག་དཔོན་གྱིས་གསུང་རྒྱུར་རྒོད་འབྲིང་རོའོ་ཝན་
འདིར་ཐོན་པ་དེས་ཁུ་པའི་དམག་དཔུང་ལ་གྲགས་འགུལ་ཆེན་པོ་
ཞིག་ཐེབས་ཤིང་། ཁུ་པའི་ལམ་ཁྲིད་པའི་ཕེབས་རོགས་འོག་ཏུ་རྒོད་
འབྲིང་རོའོ་ཝན་རྟ་བཞོན་ཏེ་ཁུ་པ་རུ་ཐོན།” ཞེས་བྲིས་འདུག
སྐར་མ་འགའི་རྗེས་སུ་ང་དམག་སྤྱི་གྷར་སེ་ཡཱའི་སྡོད་གནས་སུ་
ཐོན།
180

གྷར་སེ་ཡཱ་ལ་སྤྲིངས་པའི་འཕྲིན།
རྒྱང་ཐག་རིང་ལ་ཉེན་ཁ་ཆེ་བའི་འགྲུལ་བཞུད་ཀྱི་མཇུག་གཞི་
ནས་རྫོགས་ཤིང་། དཀའ་ངལ་དང་ཕམ་ཁ། འཆི་བ་ཚང་མ་ང་ཚོ་དང་
རིང་དུ་བྲལ་སོང་།
ང་རྒྱལ་ལོ།།
ང་གྷར་སེ་ཡཱ་ཡི་བཀོད་འདོམས་སྡེ་ཁག་གི་སྒོ་ཁར་ཐོན་ཞིང་། ཁུ་
པ་ཡི་དར་ཆ་ལྷབ་ལྷུབ་ཏུ་གཡོ་བཞིན་འདུག ངས་ཨ་རིའི་སྲིད་གཞུང་
གི་ཚབ་བྱས་ནས་ཡུལ་འདི་འདྲ་ཞིག་ཏུ་སྤྱི་ཆེའི་དམག་དཔོན་གྷར་
སེ་ཡཱ་ལ་འཕྲད་པས་དགའ་བ་ཆེན་པོ་སྐྱེས། ང་ཚོ་གྲལ་སྟར་གཅིག་ཏུ་
བསྒྲིགས་ཤིང་གཅིག་རྗེས་གཉིས་མཐུད་ངང་རྟ་ལས་བབས། སྤྱི་ཆེའི་
དམག་དཔོན་གྱིས་ལྗིར་ཝ་སེའོ་ངོ་ཤེས་པས། སྲུང་དམག་གིས་ལྗིར་ཝ་
སེའོ་ནང་དུ་བཏང་། ཡུན་རིང་མ་འགོར་བར། ཁོ་དང་སྤྱི་ཆེའི་དམག་
དཔོན་གྷར་སེ་ཡཱ་གཉིས་འགྲོགས་ནས་ཕྱིར་ཐོན་ཞིང་། དམག་དཔོན་
གྱིས་སྤྲོ་སེམས་འཁོལ་བའི་ངང་ནས་ང་ལ་བསུ་མ་བྱས། ང་དང་ལག་
རོགས་གཉིས་ནང་དུ་གདན་དྲངས་ཏེ། དམག་དཔོན་གྱིས་ང་ལག་འོག་
གི་མི་རེ་རེར་ངོ་སྤྲོད་བྱས། འདི་ན་ཡོད་པའི་དམག་དཔོན་ཚང་མས་
དམག་ཆས་དཀར་པོ་གྱོན་ཞིང་། སྐེད་པར་མཚོན་ཆ་བཏགས་ཡོད།
དམག་དཔོན་གྱིས “ང་ཕྱི་རུ་ཡོང་རྒྱུ་འཕྱི་བར་དགོངས་དག་ཞུ། ངས་
ཅ་མེ་ཁ་ཡི་ཁུ་པའི་དམག་མིའི་འབྲེལ་གཏུག་ཁང་ནས་བསྐུར་ཡོང་
བའི་འཕྲིན་ཡིག་ལ་ལྟ་བཞིན་ཡོད་པས་ཡིན། འཕྲིན་འདི་ལྗིར་ཝ་སེའོ་
181

བོད་འགྱུར་རིག་གནས་དཔེ་ཚོགས།
ཡིས་ང་ལ་སྐྱེལ་ཡོང་བ་རེད།” ཅེས་གསལ་བཤད་བྱས།
ཁ་མཚར་མེད་སའི་གནས་ཤིག་མེད་ལ། འབྲེལ་གཏུག་ཁང་གིས་
སྐྱེལ་ཡོང་བའི་འཕྲིན་ཡིག་ནང་དུ་ང་ལ “ཕོ་ཉ།” ཞེས་མིང་བཏགས་
ཡོད་ལ། ཡིག་སྒྱུར་བས་དེ “རང་ལ་ཡིད་ཆེས་པའི་མི།” ཞེས་བསྒྱུར་
ཡོད།
ཞོགས་ཟས་ཟོས་རྗེས་ང་ཚོས་སྐབས་བབ་ཀྱི་དོན་དག་ལ་གྲོས་
མོལ་བྱས།ངས་གྷར་སེ་ཡཱ་ལ་རང་ཉིད་ཨ་རི་ནས་ཡོང་ཁར་སྲིད་འཛིན་
གྱི་འཕྲིན་ཡིག་དེ་ཁྱེར་ནས་ཡོང་བ་ཡིན་ནའང་འདི་དམག་དོན་གྱི་
ལས་འགན་རྐྱང་བ་ཞིག་ཡིན་པའི་འགྲེལ་བཤད་བྱས། སྲིད་འཛིན་དང་
འཐབ་འཁྲུག་སྡེ་ཁག་གིས་ཁུ་པའི་ནུབ་ཁུལ་དང་འབྲེལ་བའི་གསང་
འཕྲིན་གསར་བ་ཤེས་འདོད་པས། ཨ་རིས་སི་ཕེན་གྱི་དམག་དཔུང་
གིས་བཟུང་བའི་ས་ཁུལ་ལ་རྒྱུས་ལོན་བྱ་དགོས་ཏེ། སི་ཕེན་གྱི་དམག་
ཤུགས་ཀྱི་ཁྱབ་སྟངས་དང་མི་གྲངས། ཁོ་ཚོའི་བཀོད་འདོམས་དཔོན་
པོ་དང་ལྷག་པར་དུ་མཐོ་རིམ་བཀོད་འདོམས་དམག་དཔོན་གྱི་གཤིས་
ཀ་དང་། སི་ཕེན་དམག་དཔུང་གི་དམག་མིའི་སེམས་ཤུགས། རྒྱལ་
ཡོངས་དང་ས་ཁུལ་སོ་སོའི་ས་དབྱིབས་ཆགས་ཚུལ། འགྲོ་ལམ་ཆ་
འཕྲིན། ཨ་རིའི་འཐབ་འཁྲུག་བཀོད་འདོམས་སྡེ་ཁག་དང་འབྲེལ་ཡོད་
ཀྱི་ཆ་འཕྲིན་འདུ་བའི་གནས་ཚུལ་ཡོད་ཚད་ལ་རྒྱུས་ལོན་བྱ་དགོས་པ་
རེད། དེ་དག་ལས་ཆེས་གལ་ཆེ་བ་ནི་སྤྱི་ཆེའི་དམག་དཔོན་གྷར་སེ་ཡཱ་
182

གྷར་སེ་ཡཱ་ལ་སྤྲིངས་པའི་འཕྲིན།
ཡི་བསམ་འཆར་འོག་ཨ་རིའི་དམག་དཔུང་དང་ཁུ་པའི་དམག་དཔུང་
གཉིས་ཀྱིས་མཉམ་འབྲེལ་བྱས་ནས་གཡུལ་འགྱེད་ཁྲོད་དུ་ཞུགས་རྒྱུ་
དེ་རེད། ངས་ད་དུང་སྤྱི་ཆེའི་དམག་དཔོན་ལ་རང་རྒྱལ་གྱི་སྲིད་གཞུང་
གིས་ཁུ་པའི་དམག་གི་དཔུང་ཤུགས་སྐོར་གྱི་ཆ་འཕྲིན་ཐོབ་པར་རེ་བ་
བྱེད་ཀྱིན་ཡོད་པ་དང་། རང་ཉིད་གནས་འདིར་བསྡད་ནས་དངོས་སུ་ཆ་
འཕྲིན་ཡོད་ཚད་ལ་རྒྱུས་ལོན་བྱེད་པའི་དགོས་པ་ཡོད་མེད་དྲིས་པར།
སྤྱི་ཆེའི་དམག་དཔོན་གྷར་སེ་ཡཱ་ཡིས་བསམ་བློ་ཅུང་ཙམ་བཏང་རྗེས་
དམག་དཔོན་ཚང་མ་ཕྱིར་འགྲོ་རུ་བཅུག་ཅིང་། ཤུལ་དུ་ང་དང་ཁོའི་བུ་
དཔུང་སྟོད་གྷར་སེ་ཡཱ་གཉིས་ལས་མ་ལུས། ཕལ་ཆེར་དུས་ཚོད་གསུམ་
ཡས་མས་སུ་སྤྱི་ཆེའི་དམག་དཔོན་ཕྱིར་ཕེབས་བྱུང་། ཁོས་དམག་
དཔོན་གསུམ་ང་དང་མཉམ་དུ་ཕྱིར་ཨ་རིར་མངགས་རྒྱུ་ཐག་བཅད།
དམག་དཔོན་འདི་གསུམ་པོ་ཁུ་པ་བ་ཡིན་ལ། སྦྱོང་བརྡར་ཡག་པོ་ཐོབ་
ཅིང་ཉམས་མྱོང་ཕུན་སུམ་ཚོགས་པ། ཤེས་རྒྱ་ཆེ་བ་ཏག་ཏག་རེད། ད་
དུང་རང་གི་རྒྱལ་ཁབ་ལའང་རྒྱུས་ལོན་ཤིན་ཏུ་ཆེ་བས། ཁོ་ཚོར་གོང་
གི་དྲི་བ་རེ་རེར་ལན་ཆ་ཚང་འདེབས་པའི་ནུས་པ་ལྡན། ང་ཁུ་པ་རུ་ཟླ་
འགར་བསྡད་ནའང་། སྙན་སེང་ཆ་ཚང་བ་ཞིག་ཞུ་ཐུབ་པའི་ངེས་པ་
མེད། དུས་ཚོད་ཀྱང་རིང་བོ་མེད་ལ། ཨ་རིར་གསང་འཕྲིན་འབྱོར་བའི་
དུས་ཚོད་ཅི་ཙམ་སྔ་ན་ཕྱོགས་གཉིས་ཀར་ཕན་པ་དེ་འདྲ་ཆེ།
ཁོས་གོམ་གང་མདུན་སྤོས་ཀྱིས་ཁོའི་དཔུང་ཁག་ལ་མཚོན་ཆ་
183

བོད་འགྱུར་རིག་གནས་དཔེ་ཚོགས།
དང་ལྷག་པར་དུ་མཁར་རྫོང་གཏོར་སྤྱད་ཀྱི་མེ་སྒྱོགས་ཆེན་པོ་མཁོ་
ཞིང་། འགད་རྫས་དང་མེ་མདའ་ཡིས་མི་འདང་བས། ཁོའི་དཔུང་ཁག་
ལ་དྲག་ཆས་སྤྲས་རྒྱུའི་རེ་བ་གསལ་བཤད་བྱས།
སྤྱི་ཆེའི་དམག་དཔོན་ཁི་ལཱ་ཙའོ་ནི་སྙན་གྲགས་ཆེ་བའི་བཀོད་
འདོམས་དཔོན་པོ་ཞིག་ཡིན་ལ། དཔུང་སྟོད་ཧིར་ནན་ཌྷ་རྫི་དང་སྨན་
པ་ཝེའེ་ཐཱ་བཅས་གནས་འདིའི་ནད་རིགས་ཁྱད་རྟགས་ལ་རྒྱུས་ལོན་
གསལ་ཆ་ལྡན། ད་དུང་གྲུ་བ་གཉིས་ང་ལ་འགྲོགས་ནས་ཕྱིར་ལོག
གལ་ཏེ་ཨ་རིས་ཁུ་པར་དམག་དོན་མཚོན་ཆས་ཞབས་འདེགས
བསྒྲུབ་རྒྱུ་ཐག་གིས་བཅད་ན། ཁོ་ཚོས་དངོས་རྫས་སྐྱེལ་འདྲེན་གྱི་ཐད་
ལ་ནུས་པ་ཆེན་པོ་ཐོན་སྲིད།
“ཁྱོད་ལ་ད་དུང་དྲི་བ་གཞན་འདྲི་རྒྱུ་ཡོད་དམ།”
ལ་བརྒལ་ཀླུང་བརྒལ་བྱས་ནས་ཡོང་བའི་ཉིན་དགུའི་ནང་དུ།
ངའི་བསམ་ཡུལ་དུ་དྲི་བ་མང་བོ་ཞིག་བཅུག་ཡོད་ལ། ང་ཁུ་པ་ཡི་ས་
གཞི་ཐམས་ཅད་ལ་སོང་ནས་སྲིད་འཛིན་ལ་དྲིས་ལན་ཡིད་ཚིམ་པ་
ཞིག་སྟེར་རྒྱུའི་འདུན་པ་དེ་ཅི་འདྲའི་ཆེ་ཨང་། ཡིན་ནའང་། སྤྱི་ཆེའི་
དམག་དཔོན་གྱི་དྲི་བར་གདོང་གཏོད་དུས་ངས “མེད་ལགས། སྐུ་
ཞབས།” ཞེས་ལན་བཏབ།
གྷར་སེ་ཡཱ་ལ་མཐིལ་རྟོགས་ཀྱི་ཚོར་ཤེས་རྣོན་པོ་འདུག་ལ། ཁོའི་
བསམ་འཆར་དེས་ངའི་ཟླ་འགའི་དཀའ་ངལ་སེལ་ཞིང་། ང་ཚོའི་རྒྱལ་
184

གྷར་སེ་ཡཱ་ལ་སྤྲིངས་པའི་འཕྲིན།
ཁབ་ཀྱི་ཆེད་དུ་དུས་ཚོད་བརྩོན་ལེན་བྱས་པར་མ་ཟད། ཁུ་པའི་མི་
དམངས་ལའང་དུས་ཚོད་ཐོབ།
དེའི་འཕྲོའི་ཆུ་ཚོད་གཉིས་ཀྱི་ནང་དུ། ང་ལ་བསུ་མའི་གསོལ་སྟོན་
དངོས་མ་ཡིན་པའི་སྤྲོ་སེམས་འཁོལ་བའི་བསུ་མ་ཞིག་ཐོབ་ལ། དོན་
དངོས་ཀྱི་གསོལ་སྟོན་དེ་ཆུ་ཚོད་ལྔའི་ཐོག་ཏུ་མགོ་བརྩམས། གསོལ་
སྟོན་གྱི་མཇུག་བསྡུས་རྗེས། ང་སྲུང་སྐྱེལ་བས་སྒོ་ཆེན་འགྲམ་དུ་བསྐྱལ།
ང་ཁྲོམ་སྲང་ཆེན་པོ་རུ་འགྲོ་བཞིན་པའི་དུས་སུ། སྔར་གྱི་ལམ་ཁྲིད་པ་
དང་འགྲོ་རོགས་རྣམས་མེད་པས་མཚར་སྣང་ཞིག་བྱུང༌། ལྗིར་ཝ་སེའོ་
ཡིས་ང་ལ་རོགས་བྱས་ནས་ཨ་རིར་འགྲོ་འདོད་མོད། ཡིན་ནའང་། ལྷོ་
ཁུལ་གྱི་མཚོ་འགྲམ་དམག་འཁྲུག་ལ་ད་དུང་ཁོ་མཁོ་བས། གྷར་སེ་ཡཱ་
ཡིས་དང་ལེན་མ་བྱས། ང་བྱང་ཁུལ་བརྒྱུད་ནས་ཕྱིར་འགྲོ་དགོས། ངས་
ལྗིར་ཝ་སེའོ་དང་ཁོའི་གྲུ་བ་ཚོར་དྲིན་གཟོའི་བསམ་པ་བཟུང་ཡོད་པ་
གྷར་སེ་ཡཱ་ལ་བཤད་ཅིང་། ལཱ་ཋེན་ཡུལ་གྱི་པང་འཁྱུད་བྱེད་ཚུལ་གྱིས་
ཁོང་ལ་གྱེས་བརྡ་བཏང་རྗེས་རྟ་ལ་བཞོན་ཏེ་སྲུང་སྐྱེལ་བ་གསུམ་པོ་དང་
མཉམ་དུ་བྱང་ཕྱོགས་སུ་བརྒྱུགས།
ངས་འཕྲིན་དེ་གཞི་ནས་གྷར་སེ་ཡཱ་ལ་འཕྲོད་སོང་
གྷར་སེ་ཡཱ་ལ་འཕྲིན་སྐྱེལ་བའི་བགྲོད་ལམ་དེར་ཉེན་ཁ་ཆེ་ཞིང༌།
ང་ཕྱིར་ལོག་པའི་འགྲོ་ལམ་ལས་ཀྱང་གལ་ཆེ་བ་ཞིག་རེད། ངས་མཛེས་
སྡུག་ལྡན་པའི་རྒྱལ་ཁམས་མཐོང་ལ། ལམ་བར་དུ་མི་མང་བོ་ཞིག་གི
185

བོད་འགྱུར་རིག་གནས་དཔེ་ཚོགས།
རོགས་རམ་ཀྱང་ཐོབ། ཁོ་ཚོས་ང་ལ་ལམ་ཁྲིད་ཅིང་། སྤོབས་པ་བསྐྱེད་
ནས་ང་ལ་སྲུང་སྐྱོབ་ཀྱང་བྱས། ཡིན་ནའང་། དམག་འཁྲུག་གི་མཇུག་
རྫོགས་པར་ད་རུང་ཡུན་རིང་བས། སི་ཕེན་གྱི་དམག་མིས་ད་དུང་
གནས་གང་སར་ཉེན་ཟོན་སྐོར་ཞིབ་བྱེད་ཀྱིན་འདུག ཁོ་ཚོས་མཚོ་
འགྲམ་དང་མཚོ་ཁུག ཐ་ན་གྲུ་གཅིག་ཀྱང་མི་གཏོང་བར་ཉེན་ཟོན་
སྐོར་ཞིབ་བྱེད་ཀྱིན་འདུག ཁོ་ཚོས་དུས་ངེས་མེད་དུ་ང་གསང་མྱུལ་
བ་རུ་ངོས་འཛིན་སྲིད་ལ། ཁོ་ཚོས་ང་མཐོང་ན་ང་ཤི་རན་པའི་དུས་ལ་
སླེབས་པ་དང་གཉིས་སུ་མ་མཆིས། ཁྲོ་སྐད་སྒྲོག་བཞིན་པའི་རྒྱ་མཚོར་
གདོང་གཏོད་དུས། ངས་རྒྱལ་ཁ་ནི་ནམ་ཡང་འགྲུལ་སྐྱོད་ཐེངས་ཤིག་
མ་རེད་སྙམ།
ཡིན་ནའང་། ང་ཚོས་ངེས་པར་དུ་འབད་བརྩོན་བྱ་དགོས། དེ་ལྟར་
བྱས་ན་ད་གཟོད་རྒྱལ་ཁ་ལོན་སྲིད། དེ་མིན་ངའི་འགན་འཁྲི་ནི་རྐང་
རྗེས་ལག་སུབ་ཀྱི་ཚུལ་དུ་ལྷང་འགྲོ།
ཕྱིར་འགྲོ་བའི་ལམ་བར་དུ། འགྲོ་རོགས་ཚོའང་ང་དང་འདྲ་བར་
དངངས་སྐྲག་སྐྱེ་ལ། ང་ཚོ་གཟབ་ནན་ངང་ཁུ་པ་ནས་ཕྱིར་བརྒལ། བྱང་
ཕྱོགས་སུ་ཁ་གཏད་དེ་སོང་བ་ན། སི་ཕེན་གྱི་དམག་དཔུང་གིས་བཀག་
སྡོམ་བྱས་ཡོད་པའི་ཁའོ་ཐོའོ་གྲུ་ཁ་རུ་ཐོན། གནས་འདི་ནི་ཆུ་རྒྱུན་
འདུས་ཡུལ་ཞིག་ཡིན་པས། གྲུ་ཁར་སྒྱོགས་གྲུ་ཆུང་གྲས་འགའ་བསྡད་
ཡོད། དེའི་ཁ་གཏད་དུ་བཙན་རྫོང་ཆེན་པོ་ཞིག་ཡོད་པ་དང་། ནང་གི་
186

གྷར་སེ་ཡཱ་ལ་སྤྲིངས་པའི་འཕྲིན།
སྒྱོགས་མདེལ་ཆེན་པོ་ཞིག་ཆུ་རྒྱུན་འདུས་ཡུལ་དུ་གཏད་ཡོད།
གལ་ཏེ་སི་ཕེན་གྱི་དམག་མིས་མཐོང་ན། ང་ཚོ་ཚང་མ་ཚར་སོང་
བ་རེད། ཡིན་ནའང་། རྩལ་ལ་མཁས་པའི་མིའི་སྤོབས་པ་ཆེ་བས།
སྤོབས་པ་ནི་ང་ཚོའི་མགོན་སྐྱབས་སུ་གྱུར། ཆེས་ཉེན་ཁ་ཆེ་བའི་ཡུལ་
དེ་ཆེས་བདེ་འཇགས་ལྡན་པའི་ཡུལ་ཡིན་པས། དགྲ་བོས་ང་ཚོ་འདི་
འདྲའི་ཉེན་ཁ་ཆེ་བའི་ཡུལ་ཞིག་ནས་མཚོ་ཁར་བུད་དེ་ལས་འགན་
དཀའ་ཚེགས་ཆེ་བ་ཞིག་བསྒྲུབ་ཏུ་འགྲོ་བ་ཇི་ལྟར་དྲན།
ང་ཚོ་འབུད་སའི་གྲུ་དེ་གྲུ་ཆུང་ཞིག་རེད། བོངས་ཚད་ལ་སྨི་གྲུ་
བཞི་ལྷམ་པ༢.༩༤མ་གཏོགས་མེད། ང་ཚོ་གྲུ་ཆུང་འདིར་བསྡད་དེ་
དབྱིན་ལེ༡༥༠ལ་ཕྱིན་པ་ན་བྱང་ཁུལ་གྱི་ནཱ་ཟེའོ་གླིང་ཕྲན་དུ་ཐོན། སི་
ཕེན་གྱི་དམག་གྲུས་ནམ་རྒྱུན་འགྲོས་མགྱོགས་པོས་གནས་འདིར་ཉེན་
ཟོན་སྐོར་ཞིབ་བྱེད་ཀྱིན་འདུག
ལས་འགན་ལེགས་འགྲུབ་ཡོང་བའི་འགན་འཁྲིའི་བསམ་པ་དེས་
ང་ཚོ་སྐྲག་ས་མེད་པར་བསྒྱུར།གྲུ་ཐོག་ཏུ་མི་དྲུག་ཐེག་མི་ཐུབ་པས།སྨན་
པ་ཝེའེ་ཐཱ་ཕྱིར་བྷཱ་ཡཱ་མོ་རུ་ལོག ང་ཚོ་ལྔ་བོ་མཚོན་ནགས་མདེལ་ཆར་
གྱི་ཉེན་ཁའི་འོག་ཏུ་བློ་གྲོས་ལ་བརྟེན་ནས་རྒྱལ་ཁ་རྩོད་དུ་སོང་བ་ཡིན།
ང་ཚོ་ལམ་ལ་ཆས་གྲབས་བྱེད་བཞིན་པའི་སྐབས་དེར་རླུང་ནག་
འཚུབ་མ་ཞིག་གཡུགས་བྱུང་། འདི་འདྲའི་རྦ་རླབས་དྲག་ཏུ་འཕྱུར་
བའི་མཚོ་ངོས་སུ་ང་ཚོ་གང་བྱུང་དུ་འགུལ་མི་རུང་། ཡིན་ནའང་། སྔར་
187

བོད་འགྱུར་རིག་གནས་དཔེ་ཚོགས།
གནས་སུ་བསྡད་ནའང་ཉེན་ཁ་སྔར་བཞིན་ཆེ། ད་ལྟ་ཚེས་རིས་ཡིན་
པས་གལ་ཏེ་རྒྱ་མཚོའི་རླུང་འཚུབ་ཀྱིས་སྤྲིན་པ་ཁ་ཐོར་དུ་བཏང་ན།
དགྲ་བོས་ང་ཚོ་མཐོང་སྲིད།
ཡིན་ནའང་། ང་ཚོས་ལས་དབང་རང་ཉིད་ཀྱི་ལག་ཏུ་བཟུང་ཡོད།
ཆུ་ཚོད་བཅུ་གཅིག་གི་ཐོག་ཏུ་ང་ཚོ་གྲུ་ལ་བསྡད། ནམ་མཁར་
སྤྲིན་ནག་གིས་ཁེངས་ཤིང་ཟླ་འོད་བཀག་འདུག་པས། དགྲ་བོས་ང་
ཚོ་མཐོང་མི་ཐུབ། ང་ཚོ་ལས་མི་གཅིག་གིས་གྲུར་ཁ་ལོ་བསྒྱུར་ཅིང་
མི་བཞིས་གྲུ་ཁེམ་གྱིས་གྲུ་བཏང་། རྒྱང་རིང་ན་ཡོད་པའི་བཙན་རྫོང་
དེའང་དལ་གྱིས་མི་མངོན་པར་གྱུར། ཁ་ཇེ་གསལ་དུ་བཏང་ནས་
བཤད་ན། བཙན་རྫོང་ནང་གི་མི་དེ་དག་གིས་ང་ཚོ་མ་མཐོང་། ང་ཚོ་
དཀའ་ཚེགས་ཆེ་བའི་ཆུ་ལམ་རིང་མོ་ཞིག་བརྒལ་རྗེས། སྒྱོགས་མདེལ་
གྱི་ལྡིར་སྒྲ་དང་མདེལ་ཆར་འཕེན་པའི་སྒྲ་ཞིག་གཞི་ནས་མ་གོ། གཡོ་
འགུལ་ཆེ་བའི་གྲུ་ཆུང་སྒོང་ཤུན་ཞིག་དང་འདྲ་བར་ཐེངས་འགར་མགོ་
རྟིང་སློག་གྲབས་བྱས། ཡིན་ནའང་། གྲུ་བ་ཚོ་ཆུའི་རང་བཞིན་ལ་རྒྱུས་
ཡོད་པ་དང་། གྲུའི་ནང་དུ་ཡོད་པའི་གྲུ་གནོན་དངོས་རྫས་ཀྱིས་ཕན་
ཆེན་པོ་ཐོགས་ཏེ། ང་ཚོར་བློ་བདེ་བག་ཕེབས་ངང་མུ་མཐུད་དུ་མདུན་
ལ་སྐྱོད་དུ་བཅུག
ཡུན་རིང་མ་འགོར་བར། རྦ་རླབས་ཆེན་པོ་ཞིག་འཕྱུར་ཡོང་ནས་
ཅུང་ཙམ་མིན་ན་གྲུ་ཆུང་མགོ་རྔ་སློག གྲུ་ཆུང་ནང་དུ་ཆུས་བཀང་
188

གྷར་སེ་ཡཱ་ལ་སྤྲིངས་པའི་འཕྲིན།
བས་ཚང་མར་གཉིད་རྒྱུའི་བསམ་པ་མེད་པར་གྱུར། ཅི་འདྲའི་སྐྱེལ་
དཀའ་བའི་མཚན་ལམ་རིང་མོ་ཞིག་ཨང་། སྐབས་འདིར། རྒྱང་རིང་གི་
གནམ་སའི་འདྲེས་མཚམས་ནས་ཉི་མ་ག་ལེར་ཡར་འཕག་བྱུང་།
“མགྱོགས་པོར་ལྟོས་དང་། སྐུ་ཞབས་ལགས།” གྲུ་བ་ཚོས་དེ་
ལྟར་བོས་བྱུང་། དོགས་ཟོན་ཞིག་གིས་ང་ཚོ་སེམས་ཁྲལ་ཆེ་ཞིང་བློ་མི་
བདེ་བར་བསྒྱུར། དེ་སི་ཕེན་གྱི་དམག་གྲུ་ཞིག་རེད་དམ། གལ་ཏེ་ངོ་མ་
དེ་ལྟར་ཡིན་ན། ང་ཚོ་ཡང་བསྐྱར་ཆག་སྒོར་འཕྲད་པ་རེད། གྲུ་བ་ཚོས་
ལག་བརྡ་ལ་བརྟེན་ནས་འགྲོ་རོགས་གཞན་པ་ཚོར་བརྡ་གཏོང་གིན་
འདུག
ངོ་མ་སི་ཕེན་གྱི་དམག་གྲུ་རེད་དམ།
མ་རེད། སམ་ཕི་སོན་མཚོ་དམག་སྤྱི་ཆེའི་དམག་གྲུ་རེད། ཤར་
ཕྱོགས་སུ་སི་ཕེན་གྱི་དམག་གྲུར་རྒོལ་རྡུང་བྱེད་དུ་སྐྱོད་བཞིན་པ་རེད།
ང་ཚོས་ཀྱང་དབུགས་རིང་རྔུབ་ཅིག་བྱས།
ཉིན་དེར། ཚ་གདུག་བཟོད་ཐབས་བྲལ་བས་སུ་ཡང་གཉིད་དུ་
ཡུར་མ་ཐུབ། སྐབས་དེར། ཨ་རིའི་དམག་གྲུ་ཐོན་བྱུང་མོད། སི་ཕེན་
གྱི་སྒྱོགས་གྲུས་འཕྲལ་དུ་ང་ཚོའི་རྗེས་ཟིན་ཏེ་ང་ཚོ་འཛིན་བཟུང་ཡང་
བྱ་སྲིད། མུན་རུབ་བྱུང་། ང་ཚོ་ལྔ་བོ་ངལ་དུབ་ཧ་ཅང་ཆེ་ནའང་ང་ཚོས་
ལྷོད་གཡེང་སྤུ་ཙམ་ཡང་བྱེད་མི་རུང་། མཚན་མོར་རླུང་གཡུགས་ཤིང་
རླུང་ཤུགས་ཀྱང་ཧ་ཅང་ཆེ་ལ་རྦ་རླབས་དྲག་ཏུ་འཕྱུར། ང་ཚོས་ནུས་
189

བོད་འགྱུར་རིག་གནས་དཔེ་ཚོགས།
ཤུགས་ཡོད་རྒུ་བཏོན་ནས་གྲུ་ཆུང་མི་ལོག་པར་བྱས། ཕྱི་ཉིན་ཞོགས་
པ་སྟེ་ཟླ༥བའི་ཚེས༧ཉིན་ང་ཚོ་གཞི་ནས་ཉེན་ཁ་ལས་གྲོལ། ཧ་ལམ་སྔ་
དྲོའི་ཆུ་ཚོད༡༠ཡི་སྟེང་དུ་ང་ཚོ་བྷཱ་ཧཱ་མཱ་སི་གླིང་ཚོམས་ཀྱི་ཨན་བྷ་རོའོ་
སི་གླིང་ཕྲན་གྱི་ལྷོ་མཐའི་ཁཱར་ལེ་ཁེའེ་སི་ཟེར་བའི་སྐམ་ས་རུ་ཐོན་
ཞིང་ཡུན་ཐུང་བར་ངལ་གསོས།
ཉིན་དེའི་ཕྱི་དྲོར། གྲུ་བ་མི་ནག་བཅུ་གསུམ་གྱི་རོགས་འདེགས་
འོག་ང་ཚོས་གྲུ་ཆུང་ལ་ཞིབ་བཤེར་དང་གཙང་སྦྲ་དཔྱིས་ཕྱིན་པ་ཞིག་
བྱས། མི་ནག་འདི་ཚོས་སྐད་ཁྱད་མཚར་ཞིག་བཤད་བཞིན་འདུག་
པས་རྩ་བ་ནས་དོན་མི་གོ་མོད། ཡིན་ནའང་། ལག་བརྡའི་སྐད་དེ་སྤྱི་
སྐད་རེད། གྲུ་ཆུང་ནང་དུ་ཕག་ཤའི་ལྕགས་ཀྲིན་དང་ལག་སྦྲེང་རོལ་མོ་
བཅུག་ཡོད། ང་ངལ་དུབ་ཀྱིས་མནར་མོད། རྣ་བར་གཟན་པའི་ལག་
སྦྲེང་རོལ་མོའི་སྒྲ་དེས་ང་གཉིད་དུ་མ་བཅུག
ཕྱི་ཉིན་ཕྱི་དྲོ། ང་ཚོ་ནུབ་ཕྱོགས་སུ་སྐྱོད་བཞིན་པའི་སྐབས་སུ་ནད་
ཡམས་བརྟག་ཞིབ་དཔོན་པོས་ང་ཚོ་འཛིན་བཟུང་བྱས་ཤིང་། ང་ཚོར་
ཁུ་པ་ཡི་སེར་ཚའི་ནད་ན་འདུག་པར་དོགས་ནས་ཧོག་གླིང་ཕྲན་སྟེང་
དུ་བཅུག
ཕྱི་ཉིན། ང་ལ་ཨ་རིའི་གཞུང་ཚབ་ཀྱི་སྐུ་ཞབས་མ་ཁི་ལེན་གྱི
ངག་འཕྲིན་ཞིག་འབྱོར་ཞིང་། ཟླ༥བའི་ཚེས༡༠ཡི་ཉིན་ཁོའི་བཀོད་
འདོམས་འོག་ནས་ང་ཚོར་བཙོན་གྲོལ་ཐོབ། ཚེས༡༡ཉིན “འཇིགས་
190

གྷར་སེ་ཡཱ་ལ་སྤྲིངས་པའི་འཕྲིན།
བྲལ་རྟགས་ཅན ” གྱི་གྲུ་ཆུང་འདི་གྲུ་ཁ་དང་བྲལ་ནས་འགྲུལ་བཞུད་
ལ་ཞུགས་ཤིང་། ཧྥོ་ལོའོ་རེ་བྷཱ་མཚོ་ཁུལ་དུ་འབྱོར་རྗེས་དེ་འདྲའི་ལྟས་
བཟང་ཞིག་མ་ཡིན། ཚེས༡༢ཉིན། ཉིན་གང་བོར་རླུང་མ་གཡུག་པས་
གྲུགྲུ་ཆུང་བསྐྱོད་ཐབས་བྲལ། མཚན་མོར་ཐོན་དུས་བསིལ་རླུང་ཞིག་
གཡུག་པས་ད་གཟོད་བདེ་བླག་ངང་ལྟེ་བའི་ནུབ་ཁུལ་དུ་འབྱོར།
ཉིན་དེའི་མཚན་མོར། ང་ཚོ་མེ་འཁོར་ལ་བསྡད་ནས་ཋམ་ཕཱ་གྲོང་
ཁྱེར་རུ་ཐོན་ཞིང་། གནས་དེ་ནས་ཡང་བསྐྱར་མེ་འཁོར་གཞན་ཞིག་ཏུ
བསྡད་ནས་ཝ་ཧྲིང་ཐོན་དུ་ཆས་པ་ཡིན།
ང་ཚོ་སྔོན་དཔག་བྱས་པའི་དུས་ཚོད་ལྟར་གནས་དེར་ཐོན་ལ། ངས་
གཡུལ་འགྱེད་དྲུང་ཡིག་རོའོ་ཟེལ•ཨལ་ལྗེར་ལ་སྙན་སེང་ཞུས། ཁོས་
ནན་ཏན་ངང་ངའི་གསལ་བཤད་ལ་མཉན་ཞིང་ང་ལ་ཐད་ཀར་དུ་སྤྱི་
ཆེའི་དམག་དཔོན་མལ་སིལ་ལ་སྙན་སེང་ཞུ་རུ་བཅུག སྤྱི་ཆེའི་དམག་
དཔོན་མལ་སི་ཡིས་ངས་སྙན་སེང་ཞུས་པར་གསན་རྗེས། གཡུལ་
འགྱེད་སྡེ་ཁག་ལ་འཕྲིན་ཡིག་ཅིག་བྲིས་ཤིང་། འཕྲིན་ཡིག་ནང་
དུ “ངས་ཨ་རིའི་རྐང་དམག་རུ་དཔུང་བཅུ་དགུ་བའི་ཨང་རིམ་དང་
བོའི་རྒོད་འབྲིང་ཨར་ཏྟི་རེའོ་ཝན་སྔོན་འགོག་སྐྱ་དམག་གི་དཔུང་སྟོད་
གཞོན་པ་རུ་བསྐོས་པ་ཡིན། རྒོད་འབྲིང་རོའོ་ཝན་གྱིས་ཁུ་པའི་འགྲུལ་
བཞུད་ལེགས་གྲུབ་བྱུང་ལ། ཁུ་པའི་ངོ་རྒོལ་དམག་དང་སྤྱི་ཆེའི་དམག་
དཔོན་གྷར་སེ་ཡཱ་ཡི་རོགས་འདེགས་འོག རང་རྒྱལ་གྱི་སྲིད་གཞུང་
191

བོད་འགྱུར་རིག་གནས་དཔེ་ཚོགས།
ལ་ཆེས་རིན་ཐང་ལྡན་པའི་གསང་འཕྲིན་སྐྱེལ་ཡོང་། འདི་ནི་དཀའ་
ཚེགས་ཆེ་བའི་ལས་འགན་ཞིག་ཡིན་པས། ངས་བསམས་ན་རྒོད་
འབྲིང་རོའོ་ཝན་གྱིས་དཔའ་ངར་ཞུམ་མེད་ཀྱི་སྙིང་སྟོབས་དང་གནད་
བསྟུན་སྤྱང་གྲུང་གི་སྤྱོད་ཚུལ་མངོན་ཞིང་། ཁོའི་སྙིང་སྟོབས་ཀྱང་ལོ་
རྒྱུས་ཀྱི་དེབ་ཐེར་དུ་འགོད་དགོས།” ཅེས་བྲིས།
ང་སྤྱི་ཆེའི་དམག་དཔོན་མལ་སི་དང་མཉམ་དུ་རྒྱལ་སྲིད་ལས་
ཁུངས་ཀྱི་ཚོགས་འདུར་ཞུགས་ཤིང་། ཚོགས་འདུ་མཇུག་བསྡུས་རྗེས་
ང་ལ་སྲིད་འཛིན་མ་ཁི་ཁེན་ལའེ་ཡི་རྟེན་འབྲེལ་ཞུ་ཡིག་འབྱོར། ཁོས་
ངས་ཁོང་གི་ཕུགས་འདུན་སྤྱི་ཆེའི་དམག་དཔོན་གྷར་སེ་ཡཱ་ལ་བརྒྱུད་
བསྒྲགས་བྱས་པར་བཀའ་དྲིན་ཞུས་ཤིང་། ངའི་བྱ་བ་བྱེད་སྟངས་ལ་
གདེང་འཇོག་ཚད་མེད་གནང་།
ཁོའི་འཕྲིན་ཡིག་གི་མཇུག་མཐར “ཁྱོད་ཀྱིས་དཔའ་ངར་དང་
སྙིང་སྟོབས་ལྡན་པའི་སྒོ་ནས་ལས་དོན་ཞིག་གྲུབ།” ཅེས་པའི་ཚིག་
ཅིག་བྲིས་ཡོད་མོད་ཀྱང་། ངས་རང་ཉིད་ཀྱིས་ལེགས་གྲུབ་བྱུང་བ་དེ་ནི་
དམག་མི་ཞིག་གིས་འགྲུབ་འོས་པའི་ལས་འགན་ཞིག་ཡིན་པར་འདོད།
ཅིའི་ཕྱིར་དུ་ཡིན་པར་བསམ་བློ་མ་གཏོང་། བཀའ་དང་ལེན་བྱས་
པས་ཆོག ངས་འཕྲིན་གྷར་སེ་ཡཱ་ལ་འཕྲོད་ཟིན།
192

ཨན་དྷི་རེའོ·རོའོ་ཝན་གྱི་ངོ་སྤྲོད་
མདོར་བསྡུས།
ཨ་རིའི་སྐམ་དམག་གི་ལོ་རྒྱུས་ཁྲོད་དུ། ཨན་བྷི་རེའོ•རོའོ་ཝན་
གྱིས་དགའ་སྐྱོ་ཉིས་ལྡན་གྱི་བྱས་རྗེས་ཤིག་བཞག་ཡོད་ལ། དེ་ནི་གྷར་
སེ་ཡཱ་ལ་འཕྲིན་སྤྲད་པ་དེའོ།།
ཨན་བྷི་རེའོ•རོའོ་ཝན་ནི་ཝིར་ལྗེ་ནེ་ཡཱ་བ་ཞིག་ཡིན་ཞིང༌།
༡༨༨༡ལོར་ནུབ་ཁུལ་དམག་མིའི་སློབ་གྲྭ་ནས་སློབ་མཐར་ཕྱིན། དམག་
མི་ཞིག་ཡིན་པའི་ཆ་ནས་ཁོས་སྐམ་དམག་གི་གསང་མྱུལ་ཁང་དང་
མཉམ་འབྲེལ་སྒོས་དམག་དོན་ལས་འགན་རླབས་ཆེན་ཞིག་བསྒྲུབས།
ཁོང་གིས་འཕྲིན་གྷར་སེ་ཡཱ་ལ་འཕྲོད་ཅིང་། ཁོང་ལ་ཕུལ་བྱུང་དམག་
མིའི་བྱས་རྗེས་གཟེངས་རྟགས་གནང་ངོ༌།།
བྱས་རྗེས་འདི་བཞག་རྗེས། ཁོང་ཧྥི་ལི་ཕིན་དུ་གཡུལ་ལ་ཞུགས་
ཤིང་། དཔའ་ངར་ཞུམ་མེད་ངང་འཐབ་འཁྲུག་ལ་ཞུགས་པས་གཟེངས་
རྟགས་ཐོབ། དམག་དཔུང་ལས་ཕྱིར་བུད་རྗེས། སན་ཧྥི་རན་སེ་སི་ཁོ་
གྲོང་ཁྱེར་དུ་འཚོ་བ་རོལ། ༡༩༤༣ལོའི་ཟླ༡པོའི་ཚེས༡༠ཡི་ཉིན་ཚེ་ལས་
193

བོད་འགྱུར་རིག་གནས་དཔེ་ཚོགས།
འདས་ཤིང་། དགུང་ལོ་གྱ་ལྔའི་བར་ལ་བཞུགས།
རོའོ་ཝན་གྱི་བྱས་རྗེས་དེ《 གྷར་སེ་ཡཱ་ལ་སྤྲིངས་པའི་འཕྲིན》ཞེས་
པའི་དེབ་ཆུང་འདིར་བརྟེན་ནས་འཛམ་གླིང་ཡོངས་སུ་ཁྱབ་ཅིང་། འདི་
ནི་ལས་བཀུར་དང་མངག་བཅོལ་དང་ལེན། འབད་བརྩོན་བཅས་ཀྱི་
མཚོན་རྟགས་ཤིག་ཏུ་གྱུར་ཡོད།

རྩོམ་པ་པོའི་ངོ་སྤྲོད་མདོར་བསྡུས།
དེབ་འདིའི་རྩོམ་པ་པོ་ཧབ་བྷར་བྷི་ནི་སྤྱི་ལོ༡༨༥༦ལོའི་ཟླ༦པའི་
ཚེས༡༩ཉིན་ཨ་རིའི་ཨེ་ལེ་ནོའེ་སི་མངའ་སྡེ་ཡི་བི་ལོམ་མིང་ཋོན་གྲོང་
ཁྱེར་དུ་སྐུ་འཁྲུངས་ཤིང་། ཁོའི་ཕ་ནི་ཞིང་རའི་བདག་པོ་ཞིག་ཡིན་ལ་
གྲོང་གསེབ་ཀྱི་སྨན་པ་ཞིག་ཀྱང་ཡིན། ཧབ་བྷར་བྷི་ལོ་ན་ཆུང་དུས་
སུ་པཱ་ཧྥོའུ་ལའོ་སྤྱི་གཉེར་ཁང་དུ་ལས་དོན་བསྒྲུབས་མྱོང་ཞིང་། གྲུབ་
འབྲས་ཅན་གྱི་འདག་རྫས་ཚོང་བ་ཞིག་ཡིན་མོད། དེས་ཁོའི་བློ་མ་
ཚིམ་པར། སྤྱི་ལོ༡༨༩༢ལོར་ལས་དོན་བསྐྱུར་ཏེ་ཧ་ཝར་བྷི་སློབ་ཆེན་དུ་
ཞུགས། དེ་རྗེས་ཁོས་སློབ་མཚམས་བཞག་སྟེ་རྐང་ཐང་དུ་དབྱིན་ཇི་རུ་
ཡུལ་སྐོར་དུ་ཕྱིན་ཅིང་། ཡུན་རིང་མ་འགོར་བར་ལོན་ཏོན་དུ་ཁོང་ཉིད་
ཝེ་ལེམ་མོ་རེ་སི་ལ་འཕྲད། ཁོ་སྒྱུ་རྩལ་གྱིས་ཕྱུག་ཅིང་ལག་རྩལ་གྱིས་
བརྒྱན་པའི་པར་སྐྲུན་ཁང་དང་ཁེམ་སི་ཁོ་ཋི་པར་སྐྲུན་ཁང་ལ་དགའ་
བ་ཚད་མེད་སྐྱེས།
ཨ་རིར་ཕྱིར་ལོག་རྗེས། ཁོས་རང་གི《ཡུན་ཐུང་བའི་འགྲུད་བཞུད》
ཅེས་པའི་རང་རྣམ་དཔེ་ཚོགས་དེ་པར་སྐྲུན་བྱེད་སའི་དཔེ་སྐྲུན་ཁང་
195

བོད་འགྱུར་རིག་གནས་དཔེ་ཚོགས།
ཞིག་ཆེད་དུ་བཙལ་མོད། ངལ་བ་འབྲས་མེད་དུ་གྱུར་བས། རང་ཉིད་
ཀྱིས་དེབ་དེ་པར་དུ་བསྐྲུན་རྒྱུའི་ཐག་བཅད་ཅིང་། དུས་དེ་ནས་བཟུང་
རོའེ་ཁི་རོ་ཧྥི་ཋི་པར་སྐྲུན་ཁང་ཅེས་པ་ཞིག་བྱུང་། དུས་ཡུན་རིང་བོ་
མ་འགོར་བར་ཁོང་དཔེ་ཆའི་ཐོན་སྐྱེད་ཀྱི་ཚད་མཐོ་ཞིང་རྒྱུག་ཆེ་བའི་
རྩོམ་པ་པོ་ཞིག་ཏུ་ངོས་བཟུང་ཞིང་། དེར་བསྟུན་ནས་ཁོང་ལ་མཚན་
སྙན་དང་དངུལ་སྒོར་ཡང་ཐོབ།
པར་སྐྲུན་ཁང་གི་ཁྱབ་ཁོངས་རྒྱ་བསྐྱེད་པ་དང་བསྟུན་ནས། མི་
རྣམས་ཀྱིས་ཁོའི་མཚན་སྙན་གྲགས་ཐོས་ཤིང་། དེར་བརྟེན་ནས་ཨོའོ་
རོ་རཱ་ཤར་ཕྱོགས་སུ་བཅར་འདྲི་བྱེད་དུ་ཡོང་ལ། ཆེས་ཐོག་མར་ཡོང་
མཁན་ཚོ་ཁོའི་མཐའ་འཁོར་དུ་བཅའ་སྡོད་བྱས། ཡིན་ནའང་། མི་ཇེ་
མང་ནས་ཇེ་མང་དུ་གྱུར་བས་སྔར་ཡོད་ཀྱི་བཅའ་སྡོད་བྱེད་གནས་སུ་
ཆུད་ཐབས་བྲལ་བས། དེ་རུ་མགྲོན་ཁང་ཞིག་བཙུགས་ཤིང་། མགྲོན་
ཁང་དེར་མཛེས་སྤྲས་བྱེད་དུས། ཧབ་བྷར་བྷིས་གནས་དེའི་ལག་རྩལ་
བར་སྟབས་བདེ་བའི་དྲང་ཐིག་དབྱིབས་ཅན་གྱི་ཁྱིམ་ཆས་ཤིག་བཟོ་
རུ་བཅུག་ལ། འགྲུལ་བཞུད་པ་རྣམས་ཁྱིམ་ཆས་འདི་ལ་ཧ་ཅང་དགའ་
བས། ཁྱིམ་ཆས་བཟོ་སྐྲུན་ཐོན་ལས་ཤིག་དེ་ལྟར་བྱུང་།
སྤྱི་གཉེར་ཁང་གི་ལས་དོན་ཉིན་རེ་ནས་ཉིན་རེར་ཡར་རྒྱས་གོང་
འཕེལ་དུ་སོང་། ༡༩༡༠ལོར་སྤྱི་གཉེར་ཁང་དུ་ལས་བཟོ་བ༥༠༠ལྷག་
ཡོ་ིང དུས་མཚུངས་སུ《ཧྥེའེ་ཤེ་ལེ་བ》དང《སྤུན་ཟླ》ཞེས་པའི་
196

ཟླ་དེབ་གཉིས་བཏོན། 《གྷར་སེ་ཡཱ་ལ་སྤྲིངས་པའི་འཕྲིན》 ཞེས་པའི་
དཔེ་དེབ་འདི་པར་དུ་བསྐྲུན་པའི་རྗེས་སུ་ཟླ་དེབ་གཉིས་ཀྱང་མིང་དུ
གྲགས་སོ།།
ཨེལ་བྷིར་ཋི་དང་ཁོའི་ཆུང་མ་ཨའེ་ལེས་སི་གཉིས་ལ་མཚོ་ངོས་
ནས་དོན་རྐྱེན་བྱུང་བ་དང་བསྟུན་ནས་འདི་ཡོད་ཚད་མཇུག་རྫོགས་
ཤིང་། སྤྱི་གཉེར་ཁང་གི་འགན་འཁྲི་ལྕི་མོ་དེའང་ཁོའི་བུ་བྷིར་ཋི་ཡི་
ཕྲག་ཐོག་ཏུ་བབས། ཨེལ་བྷིར་ཋི་ཡིས་སྙིང་རུས་བསྐྱེད་དེ་ལས་དོན་
བསྒྲུབས་ན་ཡང་། སྤྱི་གཉེར་ཁང་གི་ཉམས་རྒུད་ལ་རྫོགས་ཚིག་འགོད་
མ་ནུས།
དེ་རིང་གི་དུས་འདིར། རོའེ་ཁི་རོ་ཧྥི་ཋིའི་མིས་ཐོན་སྐྱེད་བྱས་པའི་
ཅ་དངོས་རྣམས་མི་རྣམས་ཀྱིས་སྨྱོ་ཧམ་ཆེན་པོས་ཉར་ཚགས་བྱེད་
བཞིན་ཡོད་ལ། རོའེ་ཁི་རོ་ཧྥི་ཋི་སྤྱི་གཉེར་ཁང་གི་དཔེ་དེབ་འཚེམ་རྩལ
དང་བཙོ་སྦྱང་གི་ལག་རྩལ། ཁྱིམ་ཆས་བཟོ་སྐྲུན་གྱི་ལག་རྩལ་གྱི་ཡིད་
དབང་འཕྲོག་ཤུགས་དང་ཁྱད་ཆོས་ལྡན་པའི་བཟོ་སྐྲུན་ལག་རྩལ་ལ་མི་
རྣམས་དགའ་བ་སྐྱེ་བཞིན་ཡོད། ཨེལ་བྷིར་ཋི•ཧབ་བྷར་ཏྟི་ཞེས་པའི་
མིང་འདི་《གྷར་སེ་ཡཱ་ལ་སྤྲིངས་པའི་འཕྲིན》ཞེས་པའི་དེབ་ལ་བརྟེན་
ནས་མཚན་སྙན་གྲགས་རྒྱས་སོ།།
ད་སྟད་དཔེ་མཛོརྒྱུ ད
ལ
AccNo.00:82.79
2
GyutoLibrary
197

༄༅། །གྷར་སེ་ཡཱ་ལ་སྤྲིངས་པའི་འཕྲིན།
རྩོམ་པ་པོ། ཨེལ་བྷིར་ཋི་ཧབ་བྷར་ཏྟིས་བརྩམས།
གཡུ་མེས་བསྒྱུར།
དཔེ་སྐྲུན་པ། ཝང་ཡུང་ཧེན།
རྩོམ་སྒྲིག་འགན་འཁུར་པ།འབྲུག་རྒྱལ་མཁར།
མདུན་ཤོག་མཛེས་རིས་པ། པཎ་ཆེན་རྒྱལ།
དཔེ་སྐྲུན། ཀན་སུའུ་མི་རིགས་དཔེ་སྐྲུན་ཁང་།
འགྲེམས་སྤེལ།ཀན་སུའུ་མི་རིགས་དཔེ་སྐྲུན་ཁང་།
པར་འདེབས།ཁྲིན་ཏུའུ་དར་རྒྱས་དཔར་འདེབས་ལས་གཉེར་འགན་འཁྲི་ཚད་ཡོད་སྤྱི་གཉེར་ཁང་།
དེབ་ཚད།ཧོ་སྨིས889×ཧོ་སྨིས1194 1/32
དཔར་ཤོག6.75
ཡིག་གྲངས།ཁྲི12
པར་གཞི།2018ལོའི་ཟླ3པར་པར་གཞི་དང་པོ་བསྒྲིགས།
དཔར་ཐེངས། 2018ལོའི་ཟླ3པར་དཔར་ཐེངས་དང་པོ་དཔར།
དཔར་གྲངས། 1~2000
དཔེ་རྟགས། ISBN978-7-5421-4238-2
རིན་གོང་།སྒོར17.00
པར་དབང་འདི་གར་ཡོད་པས་པར་བཤུས་བརྒྱབ་ན་ཁྲིམས་ཆད་ཕོག
(ཤོག་ངོས་ཆད་ནོར་སློག་སྐྱོན་གང་རུང་ཡོད་ཚེ་པར་ཁང་ལ་དྲི་གཏུག་བྱ)

ISBN 978-7-5421-4238-2
9 117875421 42382">
(民文) 定价: 17.00元

